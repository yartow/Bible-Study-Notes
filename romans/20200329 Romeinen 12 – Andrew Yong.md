# 20200329 Romeinen 12 – Andrew Yong 
Als jullie me een beetje kennen dan weten jullie dat ik de Bijbel lees door te begrijpen wat de woorden betekenen. Dat klinkt heel erg logisch, want "wie doet dat nou niet?", zou je denken. Toch zijn er veel mensen die te snel over een stuk tekst lezen en dan niet de werkelijke betekenis eruit halen.

Ik wil daarom beginnen met dit eerste stuk, één van de bekendere verzen uit de Bijbel. De kinderen mogen ook de BGT versie lezen, maar ik zal het voorlezen uit de HSV. 

::12::
::1Ik roep u er dan toe op, broeders, door de ontfermingen van God, om uw lichamen *aan God* te wijden als een levend offer, heilig en voor God welbehaaglijk: *dat is* uw redelijke godsdienst.::
::(HSV)::

::12::
::1 Vrienden, jullie weten hoe goed God voor ons is. Daarom vraag ik jullie: Geef jezelf als een geschenk aan God. Laat je leven een offer zijn dat God graag wil aannemen. Dat betekent: leef als mensen die bij God horen. Want dat is de juiste manier om God te vereren.::
::(BGT)::

Allereerst, een vraag aan de kinderen. Wat betekent "redelijk"? 
~Vragenronde~
**Voorbeeld.** Ik heb hier een zak chocolade. Wie houdt er van chocolade? Kom maar naar voren. Maar omdat jij kleiner bent, is het redelijk dat jij minder krijgt dan ik toch? Is dat redelijk? 
Als ik jou één chocolaatje geef en de rest van de zak aan mezelf, is dat dan redelijk? Nee, dat is niet redelijk. 
Maar als ik zeg dat ik die zak heb betaald, is het dan wel redelijk? 

Misschien dat het woord nog steeds moeilijk is, dus eigenlijk moeten we teruggaan naar de taal waarin deze tekst geschreven is. 
~Vraag aan de kinderen wie dat weet~
Dat is in het Grieks en in het Grieks staat er het woord "logisch". 
Nou, om even een voorbeeld aan te geven van wat logisch is, heb ik hier een hele moeilijke vraag voor de kinderen. 

::Als ik heel erg moet plassen ga ik::
::1. een kop koffie drinken::
::2. mijn bed induiken::
::3. ....::

Natuurlijk ga je naar de wc! Dat is logisch. 
En dan nu een serieuze vraag: "Wat heeft God aan ons gegeven?" 
Hij heeft Zijn eigen Zoon gegeven, dat is Jezus Christus, en Jezus heeft zijn eigen *leven* gegeven aan ons. Dus wat moeten wij geven aan Hem? Ook ons leven. Natuurlijk, dat is logisch. Dat is pas redelijk. 

**Voorbeeld.** En wat is nog meer redelijk? Als je mij een chocolaatje geeft, kan ik je niet een half afgebeten chocolaatje teruggeven. God heeft ons Zijn perfecte Zoon gegeven, het lichaam dat aan het kruis stierf, was perfect. Het had geen enkele zonde gedaan. 
::foto van Jezus aan het kruis::
Nu moeten wij ons lichaam geven aan God, maar we kunnen niet met een imperfect lichaam aankomen. 

Nu we dit stuk begrijpen, kunnen we uitzoomen en kijken naar wat dit hoofdstuk ons te zeggen heeft. Dit is wat ik eruit heb kunnen opmaken. 

1. ::Wordt veranderd naar Gods wil (verzen 1-2)::
2. ::Denk niet dat jij geen verandering nodig hebt (verzen 3-8)::
3. ::Dit is wat er in jou veranderd moet worden (vers 9 en verder)::

We gaan vandaag op elk van de stukjes in, maar voordat we de diepte induiken moeten we begrijpen **waarom** we dit allemaal moeten doen. Je ziet het niet zo goed in de Nederlandse vertaling, maar er staat het woord "daarom" in de tekst. 
Als ik zeg: "Loïs, daarom moet je luisteren naar je moeder", dan denk je toch: "Waarom?"
Zien jullie waar het woord "daarom" staat? 
~Wijs het woord "dan" aan.~
Hier staat daarom. Ik zie ook wel dat er "dan" staat, maar dat kan ook "daarom" betekenen, en als er een "daarom" staat, moet je je afvragen "waarom". 
Daarom gaan we één vers terug naar Romeinen 11:36. Je moet begrijpen dat er vroeger geen hoofdstukken bestonden in de Bijbel en ook geen versnummers. Meerdere hoofdstukken werden dus als één stuk gelezen. Als je het op zo'n manier leest, begrijp je ook beter de relatie tussen de verschillende blokjes of paragrafen.

Hierin staat:

> ::Romeinen 11:36::  
> ::Want uit Hem en door Hem en tot Hem zijn alle dingen. Hem *zij* de heerlijkheid, tot in eeuwigheid. Amen. (HSV)::  
>   
> ::God heeft alles gemaakt. Alles bestaat dankzij hem, en alles bestaat tot zijn eer. Alle eer aan God, voor eeuwig! Amen. (BGT)::  

Dus *omdat* God alles heeft gemaakt, omdat alles bestaat dankzij Hem en omdat alles bestaat tot Zijn eer, daarom moeten wij veranderd worden en iets redelijks teruggeven aan Hem. 

Laten we nu beginnen met het eerste gedeelte. 

## Wordt veranderd naar Gods wil (verzen 1-2)
We hebben net al gekeken naar vers 1. Vers 2 is ook heel belangrijk. 

> ::En word niet aan deze wereld gelijkvormig, maar word veranderd door de vernieuwing van uw gezindheid om te *kunnen* onderscheiden wat de goede, welbehaaglijke en volmaakte wil van God is.::  

> ::Doe niet zoals de mensen die zonder God leven, maar leef als nieuwe mensen. Want God geeft jullie de wijsheid om zijn wil te kennen. Daardoor weten jullie wat goed en volmaakt is, en waar God blij mee is.::  

Uit vers 1 halen we dat God niet alleen wil dat we ons leven geven aan Hem
* ::Ons leven geven:: 
* ::Ons *hele* leven geven::
* ::Ons hele leven geven dat *heilig* is::
* ::Ons hele leven dat heilig is *vrijwillig* geven::

1. Wat moeten we doen? We moeten ons hele leven geven. 
2. Waarom moeten we dat doen? Omdat God alles heeft gemaakt, ook jou, en jij tot Zijn eer moet worden. 
3. Hoe moeten we dit doen? Door te veranderen. 
4. Waarom moeten we veranderd worden? Omdat we niet schoon zijn. 
5. ::-> Hoe moeten we veranderd worden? We moeten van binnenuit veranderd worden.:: 
6. Wie moeten er veranderd worden? 

In vers 2 lezen we dat we daarvoor veranderd moeten worden en dat moet van binnenuit. Het doel is dat we kunnen zien wat goed is en wat niet. 
Nu denk je misschien: *Maar dat weet ik toch al, wat goed is en wat niet? Het lukt me alleen niet altijd om me eraan te houden.*
Dat laatste is misschien wel waar, maar dat eerste niet. 
**Voorbeeld.** kleurenblindheidstest en afbeelding waarin je twee dingen kunt zien. Misschien linksdraaiende vrouw. 
Neem nu eens dit voorbeeld. Wat voor cijfer zie je hier? Ziet iemand een ander cijfer? 

Sommige mensen zijn kleurenblind en kunnen niet zien wat hier staat. Het probleem zit hem in de ogen of in de hersenen. Nu heb ik gehoord dat er een bril ontstaat waarmee mensen de juiste kleuren kunnen zien. Maar wat zou het beter zijn als zo'n persoon niet eens meer een bril nodig heeft en toch duidelijk kan zien! Dat is wat God wil voor ons. 

## Denk niet dat jij geen verandering nodig hebt (verzen 3-8)

> ::3 Want door de genade die mij gegeven is, zeg ik ieder onder u niet hoger te denken dan hij moet denken, maar laat hij denken in bescheidenheid, naar de mate van geloof zoals God die aan ieder heeft toebedeeld.::  
>   
> ::3 Jullie weten hoe goed God voor mij geweest is. Luister daarom naar wat ik tegen jullie zeg. Denk niet van jezelf dat je geweldig bent. Nee, wees verstandig en bedenk goed dat er voor God maar één ding belangrijk is: dat je gelooft in Jezus Christus.::  

Wat betekent "bescheidenheid"? Het betekent dat we niet moeten denken dat we zo goed zijn. Sommigen denken namelijk misschien: "*Ik ben al zo goed, ik heb geen verandering nodig. Ok, misschien een klein beetje, maar niet meer dan dat.*" 
Nee, zegt Paulus, we moeten juist bescheiden zijn. 
Sterker nog, Paulus zegt dat sommige mensen nog meer bescheiden moeten zijn dan anderen. Wie moeten er het meest bescheiden zijn? Degenen die het meeste geloof hebben. Wie hebben er hier veel geloof? Dat weet ik niet 100% zeker, want ik kan niet in de harten van mensen kijken, maar van de mensen die ik wat beter ken, zou ik bijvoorbeeld zeggen Sam en Wim en Jurgen. Dus die mensen moeten extra bescheiden zijn! 
Is dat misschien oneerlijk van God? Waarom moeten sommige mensen harder werken of beter presteren dan anderen? 

**Voorbeeld.** Bibliotheeksectie

Laat ik een voorbeeld geven. Ik hield vroeger heel erg veel van lezen en ik woonde in een dorpje. Het was zo klein, het had maar 20.000 inwoners. Het was voor mij zeven minuten naar de bibliotheek, maar alles was zeven minuten daar. Van het ene uiterste van het dorp naar de andere kant was 14 minuten en in het midden was het dorpscentrum met de bibliotheek, dus je kon overal komen. Zo klein was het. 
Er was in die bibliotheek een speciale afdeling voor de basisschool met misschien wel 150 boekjes over allerlei onderwerpen. Jullie weten misschien wel wat Wikipedia is? Dat bestond vroeger nog niet, maar we hadden wel deze bak met boeken en ik had ze bijna allemaal uit. 
Ik was niet zo bescheiden en ik dacht: *"Kijk mij eens, ik heb deze bak bijna helemaal af"* totdat ik naar de grote afdeling mocht gaan en toen ineens dit zag.

::Plaatjes van kleine bibliotheek en grote bibliotheek in Amerika (of Congress)::

Nu begon mijn bescheidenheid te groeien. Ik dacht dus dat ik heel veel wist, maar zodra ik naar de grote zaal ging, besefte ik pas hoe veel er nog te leren valt. 
Mensen die veel geloof hebben, die kennen God beter en die zien hoe groot God is. Die zullen dus niet zo snel denken van zichzelf dat zij groot zijn. 

Maar waarom denken mensen dan zo snel dat ze zo goed zijn? Dat komt doordat God verschillende functies heeft gegeven aan verschillende mensen en sommige mensen een iets "mooiere" functie hebben kregen dan anderen, daarmee bedoel ik natuurlijk dat het *lijkt* alsof het ene mooier of groter is dan het andere. 

Als ik nu een foto laat zien van een concert. Wie zou je dan willen zijn? 
::foto van concert::

* Drummer (staat meer achteraan)
* gitarist (staat meer vooraan)
* stage manager
* producent
* make-up artiest
* zanger

Natuurlijk zullen sommige mensen zeggen dat ze niet op een podium durven te staan of niet goed kunnen zingen, maar iedereen zou deze zanger willen zijn, nietwaar? 

Ik zal niet alle verzen voorlezen dit stuk van Romeinen, maar wel een lijstje tonen van wat erin staat. 
1. ::profetie: je kunt horen wat God zegt en je mag het aan anderen vertellen::
2. ::dienstbetoon: anderen helpen met taakjes::
3. ::onderwijs: leraar zijn:: 
4. ::bemoedigen: je kunt mensen moed inspreken die bijvoorbeeld bang zijn of geen hoop hebben::

Wie zou jij willen zijn? 

> ::4Want zoals wij in één lichaam vele leden hebben en de leden niet alle dezelfde functie hebben,::  
> ::5zo zijn wij, *hoewel* velen, één lichaam in Christus, maar ieder afzonderlijk leden van elkaar.::  
> ::6En nu hebben wij genadegaven, onderscheiden naar de genade die ons is gegeven:::  
> ::7hetzij profetie, naar de mate van het geloof; hetzij dienstbetoon, in het dienen; hetzij wie onderwijst, in het onderwijzen;::  
> ::8hetzij wie bemoedigt, in het bemoedigen; wie uitdeelt, in oprechtheid; wie leiding geeft, met inzet; wie zich over anderen ontfermt, met blijmoedigheid.::  
>   
> ::4Het lichaam is één geheel, maar het bestaat uit veel delen. En al die delen hebben een eigen functie. 5Net zo vormen wij samen één lichaam, want we horen allemaal bij Christus. Maar we hebben wel allemaal onze eigen functie. 6Want God heeft aan ieder van ons een bijzonder geschenk gegeven. Zo goed is hij voor ons.::  
> ::De één krijgt een boodschap van God, een boodschap die past bij ons geloof. 7Een ander heeft een bijzondere taak in de kerk, en voert die uit als een goede dienaar. Weer een ander geeft uitleg over God en doet dat goed. 8Iemand die anderen oproept om vol te houden, moet hen ook echt steunen. Iemand die iets uitdeelt aan anderen, moet niet hopen op voordeel voor zichzelf. Iemand die anderen hulp geeft, moet dat met aandacht doen. Iemand die iets goeds doet voor anderen, moet dat met plezier doen.::  

Nu moeten we heel goed begrijpen dat de ene functie *niet* beter is dan de andere. Elke functie is net zo belangrijk, zolang je het doet voor God. Een ander stuk in de Bijbel gaat hier verder op in in 1 Korintiërs 12 en legt daar uit dat men misschien denkt dat het oog het belangrijkst is, want die kun je zien. Mensen zeggen weleens: 
> "Wat heb je mooie ogen",   
maar niemand zegt: 
> "Wat heb je een mooie maag".   
Maar je kunt niet zeggen dat de maag minder belangrijk is. Sterker nog, de maag is belangrijker dan het oog, want zonder een oog kun je nog steeds leven, maar zonder een maag wordt het al een stuk moeilijker. 

**In dit hoofdstuk** gebruikt Paulus dit voorbeeld van het lichaam en haar verschillende functies om een andere reden, namelijk om aan te duiden dat welk lichaamsdeel jij ook bent, of je nu de voet of hand bent of een oor, of je nu veel doet met je handen voor het Koninkrijk van God of met je oren en luistert naar mensen die iets op hun hart hebben, het gaat erom dat je je best doet daarin.
In de context van het wijden van lichaam als een levend offer, betekent het dat we onze functie zo goed mogelijk moeten uitvoeren. 

## Dit is wat er in jou veranderd moet worden (vers 9 en verder)
* ::Wordt veranderd naar Gods wil (verzen 1-2)::
* ::Denk niet dat jij geen verandering nodig hebt (verzen 3-8)::
* ::Dit is wat er in jou veranderd moet worden (vers 9 en verder)::
Nu komen we bij het derde stuk. In het Engels heet dit stuk 
> ::De echte kenmerken van een christen::  
 
Wat moet er nu veranderd worden in ons? Het zijn veel dingen om op te noemen, daarom zal ik er enkele punten van opnoemen die eruit sprongen voor mij. In de groepsgesprekken die hierna volgen zal ik jullie ook vragen om te delen wat er voor jullie uitspringt, waar jij goed in bent en waar je juist niet in goed bent. 

~::Selectie gemaakt verzen::~

**Voorbeeld 1. Over broederlijke liefde.**

> ::10Heb elkaar hartelijk lief met broederlijke liefde.::  
> ::15Verblijd u met hen die blij zijn, en huil met hen die huilen.::  

Paulus heeft het niet alleen in deze twee verzen, maar ook in de rest van dit stuk, over broederlijke liefde. Dat is niet zomaar liefde die je hebt voor een vreemde, zoals een zwerver op straat bijvoorbeeld, aan wie je bereid bent een broodje te geven, of je buurman, die je weleens uitnodigt om bij je thuis te eten, maar echte liefde zoals je die alleen je eigen broer of zus geeft, je familie. Je broer mag toch thuis bij je slapen? Hij mag toch zomaar in je koelkast graaien en eten pakken, alsof hij zich thuis voelt? Dat is hoe onze liefde voor elkaar hoort te zijn. 
En Paulus voegt er verschillende voorbeelden aan toe, zoals hij in vers 15 beschrijft
> ::Verblijd u met hen die blij zijn, en huil met hen die huilen.::  
Vaak merk ik bij mezelf dat als sommige mensen blij zijn, dat ik zelf nogal nuchter ben. Ik denk dan: "Ok, fijn voor jou, maar waarom zou ik blij moeten zijn." Hoe dichter mensen bij me staan echter, hoe meer ik die blijdschap zelf ook voel. God zou echter het liefst willen dat ik deze liefde voel voor jullie **allemaal** in deze gemeente, omdat wij broeders en zusters zijn in Jezus Christus—en God wil ook dat jullie hetzelfde voelen voor mij en voor elkaar. 
Dit is ook één van de redenen waarom we binnenkort zondagen zullen hebben waarbij we na de dienst naar iemands huis gaan om daar verder te praten en elkaar beter te leren kennen op een persoonlijker en dieper niveau, om blij te zijn met elkaar, maar ook te huilen met elkaar om de dingen waarover we verdriet hebben. 

**Voorbeeld 2. Over het eren van elkaar.** 
> ::9Laat de liefde ongeveinsd zijn. Heb een afkeer van het kwade en houd vast aan het goede.::  
> ::10 Heb elkaar hartelijk lief met broederlijke liefde. Ga elkaar voor in eerbetoon.::   
> ::11 Wees niet ~traag~ wat uw inzet betreft. Wees ~vurig~ van geest. Dien de Heere.::  
> ::12 Verblijd u in de hoop. Wees geduldig in de verdrukking. Volhard in het gebed.::  
> ::13 Wees deelgenoot in de noden van de heiligen. Leg u toe op de gastvrijheid.::  

::10b Ga elkaar voor in eerbetoon.::
In het Engels staat is deze zin
> ::(ESV) **Outdo** one another in showing honor.::  
Als er iets is waarbij ik kan zeggen waar Chinezen goed in zijn, dan is dit het wel. 
**Voorbeeld.** Ik neem het voorbeeld van Chinese bruiloften. De traditie bij Chinezen is dat je wat extra geld geeft aan het bruidspaar, meer dan de bruiloft heeft gekost aan eten en de huur van de zaal bijvoorbeeld, omdat je daarmee ook wat kunt bijdragen aan hun huwelijksreis en het starten van een gezin. 
Chinezen hebben altijd op een overlevende manier geleefd omdat ze in China niet gewend zijn dat de overheid hen steunt met uitkeringen of belastingvoordelen. Om die reden
~geef voorbeeld met het geven van geld. Laat de kinderen naar voren komen met rode envelopjes.~
Dat is natuurlijk een slecht voorbeeld. Deze Chinezen tonen zeker hun eer, maar op een verkeerde manier. Zij tonen om zichzelf eer te geven, niet om de ander te helpen. Het gaat erom dat we werkelijk eer tonen aan onze broeders en zusters en aan elkaar.

**Voorbeeld 3. Over vijanden** 
> ::14 Zegen wie u vervolgen. Zegen *hen* en vervloek *hen* niet.::  
> ::16 Wees eensgezind onder elkaar. Streef niet naar de hoge dingen, maar houd u bij de nederige. Wees niet wijs in eigen *oog*.::  
> ::17 Vergeld niemand kwaad met kwaad. Wees bedacht op wat goed is voor alle mensen.::  
> ::18 Leef, zo mogelijk, voor zover het van u afhangt, in vrede met alle mensen.::  
> ::19 Wreek uzelf niet, geliefden, maar laat ruimte voor de toorn, want er staat geschreven: Mij *komt* de wraak *toe*, Ik zal het vergelden, zegt de Heere.::  
> ::20 Als dan uw vijand honger heeft, geef hem te eten, als hij dorst heeft, geef hem te drinken, want door dat te doen, zult u vurige kolen op zijn hoofd hopen.::  
> ::21 Word niet overwonnen door het kwade, maar overwin het kwade door het goede.::  

Het derde voorbeeld wil ik geven over dit stuk. Het lijkt wel alsof Paulus allerlei voorbeelden en geboden geeft over wat we moeten doen en hoe we het juiste voorbeeld moeten geven als christenen. Maar als het dan toch niet lukt, dan zegt Paulus één ding: 
::18Leef, zo mogelijk, voor zover het van u afhangt, in vrede met alle mensen.::
Het lijkt wel een uitweg te zijn te zijn voor ons, zo van 
> *"Pfew, gelukkig maar, het hangt niet van mij af."*   
Dit is gedeeltelijk waar. Als jij er alles aan gedaan hebt om de vrede te bewaren met iemand, maar de ander weigert iets in vrede met je op te lossen, dan hoef je het jezelf niet kwalijk te nemen. 
**Voorbeeld.** Als tijd het toelaat: voorbeeld Jouke-Anne.

Maar we moeten ons hier natuurlijk niet te gemakkelijk ervan af maken, want Paulus zegt verder in verzen 20-21: 

> ::20 Als dan uw vijand honger heeft, geef hem te eten, als hij dorst heeft, geef hem te drinken, want door dat te doen, zult u vurige kolen op zijn hoofd hopen.::  
> ::21 Word niet overwonnen door het kwade, maar overwin het kwade door het goede.::  

Hoe moeilijk is het om dit te doen?!
**Voorbeeld.** Misschien voor doen met kind die me in mijn maag stompt? 
**Voorbeeld.** Kolen (plastic ballen in een bak) stapelen op het hoofd van een kind

Heaping these coals on his head will let your enemy be speechless. He will not know what to do. The reason why we ought to make him speechless, is because we should let him stop and think. We can attack him and let him run away out of fear, or we can cower ourselves and let him attack us, but in both of these cases his heart is self-righteous, that is he thinks he is doing the right thing. But as soon as we do good to him, he will stop and start thinking about what to do. That will give him a moment's rest to think about why we did what we did, and hopefully he will come to the conclusion that it is because of our love for God—and His love for our enemies—that we treat our enemies in this way.

## Samenvatting

## Vragen voor de groepen
**Vraag 1. Wordt veranderd naar Gods wil (verzen 1-2)**
Als we het hebben over het geven van je leven op deze vier elkaar opvolgende manier:
1. Ons leven geven 
2. Ons *hele* leven geven
3. Ons hele leven geven dat *heilig* is
4. Ons hele leven dat heilig is *vrijwillig* geven
waar bevind je je dan ongeveer en waarom denk je dat? 

**Vraag 2. Denk niet dat jij geen verandering nodig hebt (verzen 3-8)**
Welke genadegaven heb jij? Vind je dat je ze optimaal gebruikt? Zo niet, hoe zou dat nog beter kunnen? 
Als je niet weet welke genadegaven je hebt, doe dan een gok of laat iemand die jou goed kent dit "schatten".

**Vraag 3. Dit is wat er in jou veranderd moet worden (vers 9 en verder)**
Welke van de genoemde kenmerken van de christen in vers 9 en verder zijn jouw sterke punten? Noem een voorbeeld waarin jij dit getoond hebt. 

**Vraag 4. Praktische toepassing.**
Is er iets dat jij deze week kan toepassen m.b.t. de bovenstaande antwoorden? 

#biblestudy/devotionals/romans
#church/sermons/@andrewyong/finished 

## Mee te nemen 
- [x] Zak met chocolaatjes of reep chocolade. 
- [x] bak en ballen
- [ ] iets voor de kindergroepen
- [x] hong bao