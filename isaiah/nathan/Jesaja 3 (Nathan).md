# Jesaja 3 (Nathan)
## 20171209 
**Er zullen geen leiders meer zijn**
*1 Inwoners van Jeruzalem en Juda, jullie zullen geen hulp meer krijgen. God, de machtige Heer, zal jullie niet meer helpen. Jullie zullen geen brood meer hebben om te eten. En jullie zullen geen water meer hebben om te drinken. 2 Er zullen geen ​soldaten​ en sterke mannen meer zijn, geen rechters en ​profeten, geen waarzeggers, geen ​leiders​ van de stad. 3 Er zullen geen officieren en hoge ambtenaren meer zijn, en ook geen raadgevers of wijze mannen.*
*4 Kinderen​ zullen het land besturen. En iedereen doet wat hij zelf wil. 5 De mensen zullen niets meer voor een ander doen. ​Kinderen​ hebben geen respect meer voor hun ouders. En gewone mensen hebben geen respect meer voor belangrijke mensen.*
*6 Dan zal iemand thuis zijn broer vastpakken en tegen hem zeggen: ‘Jij hebt nog mooie ​kleren! Dus jij kunt de ​leider​ van ons volk zijn. Jij kunt ervoor zorgen dat er weer orde en rust komt.’ 7Maar die broer zal zeggen: ‘Denk maar niet dat ik jullie problemen kan oplossen. Ik heb zelf niet eens eten in ​huis. En ik heb helemaal geen mooie ​kleren. Je kunt mij echt geen ​leider​ van dit volk maken.’*

### Gebed
Lieve Here God, 

U bent de machtigste God. U hebt Israël gestraft, omdat ze niet naar U luisterde. U hebt Juda iets minder gestraft, maar nog steeds heel erg. 
Dank U wel dat U ons niet zo erg straft, ook al zijn wij ook heel erg fout. 
In Nederland hebben we ook heel veel afgoden, zoals de Islam en geld. Helpt U mij om niet van geld te houden. 

Helpt U mij alstublieft om meer op U te lijken. 

Dit vraag ik U in de Naam van Jezus Christus. 

Amen.

## 20171212 
**De leiders onderdrukken het volk**
*8 Inwoners van Jeruzalem en Juda, jullie leven niet meer zoals de Heer het wil. Jullie doen verkeerde dingen. Jullie verzetten je tegen de Heer, zelfs in het openbaar. Niet alleen met jullie woorden, maar ook met jullie daden! 9-11 Eerlijke mensen leven gelukkig, met hen gaat het goed. Zij worden beloond voor hun goede daden. Maar met oneerlijke mensen gaat het niet goed. Zij worden gestraft voor hun slechte daden.*
*Jullie leiders behandelen de mensen niet eerlijk. Jullie leiders zijn zelfs trots op hun misdaden, net als vroeger de leiders van de stad Sodom. Maar uiteindelijk zal het slecht met hen aflopen. 12 De ​leiders​ onderdrukken het volk van de Heer. Ze stelen van zijn volk, ze halen alles weg. Dit zegt de Heer tegen zijn volk: ‘Jullie ​leiders​ bedriegen jullie. Ze vertellen jullie verkeerde dingen.’*
 
### Gebed
Lieve Here God, 

U bent eerlijk en wij zijn dat niet. Heel veel van onze leiders stelen van ons en onderdrukken ons. Zij behandelen ons niet eerlijk en doen slechte dingen en zijn er zelfs trots op. U zult ze straffen. 
Helpt U mij om vol te houden, dat ik blijf luisteren naar U en geen verkeerde dingen doe, ook als mijn leiders—zoals mijn leraren en oudere mensen om me heen—mij vertellen om verkeerde dingen te doen. 
Geeft U mij kracht om te blijven luisteren naar U en alleen goede dingen te doen die U vraagt van mij. 

In de naam van Jezus Christus vraag ik U dit. 

Amen. 

## 20180120 
**De Heer zal de leiders straffen**
*13-15 De machtige Heer is klaar om recht te spreken. Hij zal de leiders van zijn volk straffen. Hij zegt tegen hen wat ze verkeerd gedaan hebben: ‘Leiders van Israël! Zoals brand een wijngaard totaal verwoest, zo hebben jullie mijn volk verwoest! Jullie hebben gestolen van arme mensen, en jullie bewaren hun spullen in je eigen huis. Hoe durven jullie dat te doen! Jullie onderdrukken mijn volk, en jullie mishandelen arme mensen.’*

### Gebed
Almachtige Vader, 

U bent de hemelse rechter en U zult iedereen straffen. Maar gelukkig is Uw Zoon, Jezus Christus, bereid om mijn straf op Hemzelf te nemen. Dat betekent dat Jezus nu gestraft zal worden. 
Het spijt me dat ik U zoveel pijn doe, Here Jezus. Bedankt dat U in mijn plaats sterft. 
Helpt u mij om voor de arme mensen te zorgen en niets van hen te stelen. Helpt u mij om later een hele goede leider te worden. 

Dit vraag ik U in de naam van Jezus Christus. 

Amen. 


#biblestudy/devotionals/isaiah/nathan