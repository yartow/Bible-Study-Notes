# Jesaja 1 (Nathan)
#biblestudy/devotionals/isaiah/nathan

![]((null)/Afbeeldingsresultaat%20voor%20israel%20north%20and%20south%20kingdoms.jpeg)



![]((null)/4EED9986-3190-4AFC-BA0D-2D349B270BA5.png)


## Jesaja 1:1-20 (20170909)
Vandaag heb ik gelezen uit Jesaja. Hierin vertelde God hoe slecht de Israëlieten waren. Ook de leiders waren slecht. God wilde niet meer hun offers accepteren en ook niet meer luisteren naar hun gebeden. Waarom niet? Omdat ze moordenaars waren! 
Maar, God zegt ook, als we bereid zijn te luisteren naar Hem, dan kan Hij ons helemaal wit wassen—ook al waren we helemaal rood. 

**Gebed**
*Lieve Here Jezus,* 
*Dank U wel dat U voor mij gestorven bent. Ik weet dat ik gestraft moet worden. Ik heb geen mensen gedood, maar wel andere erge dingen gedaan. Ik luister soms niet naar U en ook niet naar mijn ouders. Soms houd ik ook meer van mezelf dan van anderen.* 
*Dank U wel dat U mij wilt vergeven en dat ik weer helemaal wit mag zijn, net zo wit als sneeuw en zo wit als wol.* 

*Dit vraag ik U in de Naam van de Here Jezus.* 
*Amen*


![]((null)/Leiderschap.png)

## Jesaja 1:20-28 (20170916)
God heeft vandaag in Jesaja gezegd dat Hij heel boos is op Jeruzalem, omdat de leiders van Jeruzalem niet zorgen voor de weduwen en wezen. Dat is heel erg, omdat weduwen en wezen helemaal geen geld hebben en er is niemand die voor hen zorgt. 
God is ook heel boos op de rechters, omdat zij oneerlijk zijn. God is daarnaast ook heel boos op de mensen van Jeruzalem, omdat zij Hem *ontrouw* zijn geweest. Ze zijn naar een andere god gegaan, een afgod, en dat mag niet! Ze mogen alleen maar trouw zijn aan God. 

![]((null)/Trouw%20en%20ontrouw.png)


**Gebed**
*Lieve Here Jezus,*
*Ik prijs U omdat U de enige machtige God bent. U bent de enige Die het waard is om geprezen te worden en om trouw aan te blijven. Alle andere goden zijn geen goden, dat zijn slechts maskers van de duivel.* 
*Ik dank U dat U Jeruzalem weer zult reinigen. Zij is nu vies en zwart, maar U zult haar schoonmaken als zilver, zodat ze weer glanst. U zult ook de rechters weer eerlijk maken, zodat de weduwen en wezen geholpen worden.* 

*Dank U dat U alles repareert voor ons. Ik bid tot U dat dat snel mag gebeuren.* 

*In de Naam van Jezus Christus.*

*Amen.*

## Jesaja 1:27-2:5 (20171021)
Vandaag heb ik gelezen uit Jesaja. Ik heb geleerd dat de mensen heel slecht waren in Israël. Ze wilden niet luisteren naar God, ze wilden niet naar Jeruzalem en Hem opzoeken. Ze aanbaden niet God, maar bomen! Ze gaven geen offers in de tempel, maar in hun tuin. 
Hier was God helemaal niet blij, heel erg boos zelf, en daarom zei Hij dat Hij alles van hen zou verbranden in een heel groot vuur. Alle slechte mensen zouden dus alles kwijt raken. 
Maar er komt een dag, dat er geen oorlog en ruzie meer zal zijn. Mensen zullen dan geen wapens meer hebben, geen zwaarden en geen speren, (en ook geen pistolen, geweren en bazooka's) en ze zullen alles in het vuur gooien en smelten en daar gereedschap van maken, zoals bestek, scheppen en bijlen. 

**Gebed**
*Lieve Here Jezus,* 

*Dank U wel dat U ons deze belofte geeft. U zult alles goed maken en alle slechte mensen zullen verdwijnen, of veranderen in goede mensen. U zult ervoor zorgen dat er geen wapens meer nodig zijn om ons te beschermen. We zullen namelijk allemaal vrede hebben en lief zijn tegen elkaar.* 

*In de Naam van onze Here Jezus vraag ik U dit.* 

*Amen.*