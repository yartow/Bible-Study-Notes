# 20200627 Handelingen 6 v2 – Andrew Yong
**Richt je op wat het belangrijkste is voor je missie**
~~Kies ervoor het belangrijkste te doen, dan zul je je missie behalen.~~ 
* Je zult altijd tegenstanders hebben
* Je zult altijd argumenten hebben om eerst iets anders te doen. 
* Hoe: als leider: doe het eerst

## Inleiding
### Herhaling
We zijn nu bij Handelingen 6 aangekomen. In de hoofdstukken hiervoor hebben we gelezen wat er is gebeurd. In het kort: 
* Handelingen 1. Jezus is naar de hemel gegaan, maar Hij laat ons niet in de steek. Hij heeft namelijk Iemand gestuurd die bij ons zal blijven, de hele tijd.
* Handelingen 2. Deze Persoon is de Heilige Geest. Je zou misschien zeggen dat het hebben van de Heilige Geest inhoudt dat je nu contact hebt met God via een soort Wi-Fi-verbinding. Alleen een Wi-Fi-verbinding geeft je alleen informatie, zoals tekst, of foto's of ::plaatjes::, maar de Heilige Geest geeft je ook kracht, en Hij troost en Hij motiveert je. Daar gaan we nog verder over praten vandaag. 
* Handelingen 3. We zien ook dat de discipelen vele wonderen doen. Dat is één van de mogelijke gaven die de Heilige Geest geeft aan christenen. 
* Handelingen 4. We zien ook dat het gevolg hiervan is dat vele mensen tot geloof komen. Mensen worden zo geraakt dat ze zelfs hun eigen spullen gaan verkopen om vervolgens het geld aan de kerk te geven, zodat die het daarna weer aan de armen kan geven.
* 5. Maar er zijn niet altijd twee kanten aan het verhaal. Een deel van de mensen wordt blij en een ander deel wordt niet blij. Sommige mensen worden jaloers, of boos, of geïrriteerd. 

## Boodschap
Vorige week hebben we het gehad over vervolging door mensen die niet blij waren met de christenen. 
Nu is het zo in de praktijk dat je nooit iedereen blij kan maken; er zullen altijd mensen zijn die gaan klagen over je. 

De apostelen hadden allemaal goede dingen gedaan, zoals 
* ::Spreken en preken::
* ::Wonderen (mensen genezen)::
* ::Eten uitdelen, voorzien in de behoefte van arme mensen::
allemaal goede dingen toch? 

~Vraag aan de kinderen: Wat voor redenen zou jij aandragen? Waarom zou dit fout zijn?~
 
Toch kregen de discipelen weerstand van o.a. de Joodse leiders, d.w.z. de Hogepriester en de Sadduceeën, om (in ieder geval) drie redenen:
* Verschil in geloof (opstanding van de dood)
* Jaloezie om populariteit van het christendom
* Persoonlijk oordeel en veroordeling 

~Leg kort uit waarom.~

In Hoofdstuk 6 zien we ook dat een bepaalde groep mensen in opstand komen tegen de christenen. 

### Je zult altijd tegenstanders hebben
Iets over de titel vertellen. Het zijn niet hetzelfde soort diakenen zoals in 1 Timotheüs 3:8 wordt beschreven, ook al doen de zeven gekozen mensen hier wel een deel van dezelfde taken. Handelingen spreekt later pas over oudsten in Handelingen 14:23, 20:17, maar niet over diakenen. 

~~**De verkiezing van zeven diakenen**~~
*1 In die dagen, toen het aantal discipelen steeds toenam, ontstond er ::gemor:: van de ::Griekssprekenden:: tegen de ::Hebreeën::, omdat hun weduwen bij het dagelijkse dienstbetoon over het hoofd gezien werden.*

~Uitleg over Hellenisten en Hebreeën.~ 

Wat zou je op dit moment zeggen? Hebben de Hellenisten het recht om te klagen? 
Je moet het zo zien. Het zijn een aantal aannames die ik doe, maar de Hellenisten waren Griekssprekende Joden uit het buitenland. Hellenisten zaten in een apart "kerkgebouw", wat een synagoge wordt genoemd. Over het algemeen gingen ze niet naar de tempel omdat of de tempel niet in mochten omdat ze werden gezien als buitenlanders, of omdat ze de taal niet spraken en daarom naar een synagoge gingen—dat is dan zo'n klein kerkgebouwtje—waar ze een eigen groepje hadden. 
Ten tweede, deze Hellenisten hadden een ander geloof dan de christenen. Het Jodendom en het Christendom zijn twee aparte religies en zelfs binnen het Jodendom zijn er verschillende stromingen en sektes. 
Merk op dat een "::sekte::" niet per se iets slechts is. Mensen kennen het woord "sekte" van een religieuze groepering die een dictatoriële leider heeft waar veel geld wordt gevraagd van de leden. Echter, zo'n groepering heet een "cult". Een sekte kan een cult zijn, maar dat is niet altijd zo. Een sekte betekent alleen dat het is afgesplitst van een geloof. 
Als er in Rotterdam nu een religieuze groep zou zijn, bijvoorbeeld boeddhisten, en ze zitten in een ander gebouw en zijn van een ander geloof, en zij delen dagelijks eten uit aan weduwen: zou jij dan in opstand komen tegen hen omdat ze niets uitdelen aan onze christelijke weduwen van LEEF! Oost? Nee, natuurlijk niet. Waar zou ik het recht vandaan moeten halen? 
Als we dit zouden zien, omdat we toevallig altijd langs die boeddhistische tempel lopen, zou het best kunnen zijn dat we jaloers worden. Maar bedenk dan ook het volgende. In Handelingen 4:32 zien we dat de christenen hun huizen en hun land verkochten zodat de kerk met dit geld kon zorgen voor de armen. Als deze boeddhistische mensen hun eigen spullen hadden verkocht om zo hun eigen gemeenschap te ondersteunen, wat voor recht heb ik dan om te eisen dat onze weduwes ook eten krijgen? 

Hetzelfde geldt dus eigenlijk voor die Hellenisten. Wat voor recht hebben zij om te klagen of in opstand te komen tegen de christenen? Maar i.p.v. zo te reageren zoals ik nu doe, zijn de apostelen het toonbeeld van nederigheid en dit is wat ze zeggen: 

*2 En de twaalf riepen de menigte van de discipelen bij zich en zeiden: Het is niet behoorlijk dat wij nalaten het Woord van God te verkondigen om de ::tafels:: te dienen.*
*3 Zie daarom uit, broeders, naar zeven mannen uit uw midden, van wie men een goed getuigenis geeft, vol van de Heilige Geest en van wijsheid, die wij voor deze noodzakelijke taak zullen aanstellen. 4 ~Wij echter zullen volharden in het gebed en in de bediening van het Woord~.*

Is dat niet mooi wat ze zeggen? Al die negatieve gevoelens worden hier niet eens genoemd. Ook worden er geen argumenten genoemd over waarom ze het niet zouden moeten doen. 
Ik kan me zo voorstellen dat als iedereen in deze gemeente al zijn land en huis heeft verkocht, en het wordt gedeeld aan de armen, er dan niet veel geld meer over blijft. 
"Je moet ook niet denken dat het geld blijft binnenkomen, want de mensen die land hadden, dat land was waarschijnlijk gebruikt voor vee en akkerbouw. Dus nu hebben die mensen ook geen inkomsten meer—en dan gaan we het geld nog weggeven aan mensen buiten onze gemeenschap! Als het geld binnen deze gemeenschap blijft, begrijp ik het nog wel. Sommige mensen hebben geen baan, maar we vertrouwen ze. Als ze op een dag weer een baan hebben, dan zullen zij ook geld geven aan de kerk, maar van deze vreemdelingen hoef je niets te verwachten, en zeker niet als het oude weduwes zijn—die zullen nooit veel geld hebben."
Maar ook deze argumenten worden niet genoemd. De apostelen kijken gewoon naar wat nodig en dat is het dienen van de mensen. Wat hier staat, is dat ze de tafels dienen. Dat betekent waarschijnlijk dat het gaat om het dienen van de *eettafels*, dus met andere woorden dat mensen te eten krijgen.
Echter, ze zeggen er wel een heel belangrijk ding bij, en dat is dat dit niet ten koste mag gaan van het delen van het Woord van God. Dit brengt ons bij het tweede punt van vandaag. 

### Je zult altijd argumenten hebben om eerst iets anders te doen
Het is heel verleidelijk om meteen datgene te doen waarvan je ziet dat het nodig is. 
**Voorbeeld.** In het verleden, rond 1800, maar het is vaker gebeurd in de kerkgeschiedenis, zien we dat er een beweging opkwam waarbij de mensen zeiden: 
> "We moeten niet meer *in* de kerken zitten, maar we moeten naar buiten, daar zitten mensen die hulp nodig hebben."  
En heel veel mensen stroomden van de kerk weg en voor een korte tijd ging dat goed. Het ging beter met de maatschappij, maar na een korte tijd, sloten de kerken hun deuren en al dat goede werk voor de maatschappij verdween ook. 
Hoe kwam dat? De drang om de maatschappij en de armen te dienen komt vanuit de Heilige Geest die onze harten aanraakt, via het Woord van God. Het Woord moet gepredikt blijven worden, want daar zit de bron van onze liefde voor de medemens. 

De apostelen noemen specifiek twee dingen op die gedaan moeten blijven worden: 
1. Volharden in het gebed, en 
2. Bediening van het Woord 

**Waarom is dit zo belangrijk? Waarom moet dit door de "oudsten" ofwel de leiders gedaan worden? Kan het niet andersom?** 
Laten we eerst de eerste vraag beantwoorden. 

### Waarom dit zo belangrijk is
Er zijn meerdere redenen waarom gebed zo belangrijk is, maar ik zal drie redenen geven en drie voorbeelden uit de tekst. 
1. Het gebed is wat mensen bij elkaar brengt. 
2. Het gebed laat ons toegeven dat we zwak zijn.
3. Het gebed geeft ons direct contact met de Vader

**Over de eerste reden**, waarom is dit dan weer belangrijk? Ik wil niet zeggen dat ik weet hoe de Heilige Geest werkt. De Bijbel spreekt er duidelijk over de Heilige Geest God Zelf is en niemand weet hoe God precies werkt. Er staat in de Bijbel ook dat de Heilige Geest zoals wind is en Hij waait waarheen Hij wil (cf. Johannes 3:8). Maar wat we wel vaak kunnen lezen in de Bijbel is dat de Heilige Geest werkt als er eenheid is en dat Hij ook eenheid brengt (cf. Efeziërs 4:3). Iedere keer als de discipelen bij elkaar komen om te bidden, dan gebeurt er iets bijzonders!
**De tweede reden** is ook heel belangrijk want als je niet toegeeft dat je iets nodig hebt, dan ga je het ook niet vragen. Als christenen moeten we toegeven dat het werk dat de Here ons vraagt te doen, te groot is om op onze eigen kracht te doen. We hebben zijn kracht nodig. 
**De derde reden** toont ons hoe belangrijk het is om contact te hebben met de Vader. Als wij iets niet kunnen, dan wil de Vader niet dat we gaan aanrommelen. Deze missie van Hem is te waardevol daarvoor. 
**Voorbeeld.** Mbox tonen. Hoe werkt dit?
We moeten Hem om hulp vragen, met Hem in contact blijven, en Hem ook prijzen en bedanken voor alles wat Hij ons geeft. 

#### Drie voorbeelden uit de tekst
::Zie tabel in PowerPoint::

Dit is wat je steeds ziet gebeuren. 
1. ::de discipelen bidden *eensgezind*::
2. ::ze worden gevuld door de Heilige Geest::
3. ::acties gebeuren zoals wonderen:: 
4. ::het Woord van God wordt verspreid::
5. ::mensen komen tot Christus::

Er zijn twee dingen die opvallen hieraan.
Het eerste is: Het uitdelen van het eten wordt niet echt genoemd. Hier in Handelingen 6 wordt het pas voor het eerst genoemd. Ze deden dit omdat ze van mensen hielden, maar het is niet onderdeel van de missie. Punt 5 is het einddoel van de missie, zodat die mensen ook weer bij Punt 1 gaan starten. 
Het tweede ding dat opvalt, is dat er maar twee punten zijn van de vijf die wij kunnen doen—Punt 1 en 4; de andere dingen worden door de Heilige Geest gedaan. Eigenlijk worden zelfs deze twee punten door Heilige Geest gedaan, maar als er maar twee dingen zijn die je kunt doen, doe ze dan ook! 


### Waarom dit eerst door de leiders gedaan moet worden
**Voorbeeld.** Als je kijkt naar de vorige kerk waarin je zat, zag je daar weleens christelijke vrouwen van wie de man niet geloofde? En andersom, zag je ook mannen van wie de vrouw niet geloofde? Van welke zag je er meer? 
De mensen in deze maatschappij geloven niet dat de Bijbel nog geldig is voor deze tijd. De Bijbel zegt dat de man de leider is van het gezin, niet alleen omdat God zegt dat dit moet, maar omdat God de man en de vrouw zo gemaakt heeft. De man leidt en de vrouw volgt. Geen enkele vrouw vindt het leuk, in geen enkele tijd of cultuur, om een man te hebben die bang is bij het geringste, en dan te zeggen: "Kom maar, wees maar niet bang, ik bescherm je wel." Dit zit gewoon niet in de vrouw. 
Als een vrouw gelovig is in het gezin, probeert ze haar man te overtuigen door een goed voorbeeld te zijn. Maar dat is moeilijk hoor! Kijk maar naar wat de Bijbel hierover zegt in 1 Petrus 3
> *1 Evenzo, vrouwen, wees uw eigen mannen onderdanig; opdat ook, als sommigen aan het Woord ongehoorzaam zijn, zij door de levenswandel van de vrouwen zonder woorden gewonnen mogen worden, 2 doordat zij uw reine levenswandel in de vreze des Heeren waarnemen.*  
Kun je iemand overtuigen zonder woorden? Voor de vrouwen onder ons, wie van jullie lukt het om je man te overtuigen van iets *zonder woorden*? Zelfs met woorden lukt het vaak al niet. 

Maar als we kijken naar de echtparen in kerken waarvan de vrouw niet gelooft en de man wel, dan zie je vaak toch dat de vrouw meegaat naar de kerk—ook al gelooft ze het niet en begrijpt ze het niet. 
Ik zou zeggen, om het even simpel te houden, de *effectiviteit* van de man *op dit gebied* is veel groter. 
Nog één kort voorbeeld hierover. Over het algemeen geldt de 80-20 regel voor het streng zijn naar de kinderen toe. De moeder moet bijvoorbeeld tien keer streng zijn voordat de kinderen luisteren naar haar, maar de vader hoeft maar één keer iets streng te zeggen, en de kinderen luisteren meteen. 

Binnen de kerk is het zo dat Jezus de man is, de leider, en wij, als gemeenteleden zijn de vrouw. Jezus is de leider en geeft het voorbeeld. Menselijk gezien heeft Jezus deze rol om leiding te geven en het voorbeeld te zijn aan de leiders van de gemeente gegeven, zodat de gemeenteleden dit voorbeeld zullen volgen. 

## Samenvatting en Conclusie 
Het thema van vandaag was:
**Richt je op wat het belangrijkste is voor je missie**
Besef dan goed
* Je zult altijd tegenstanders hebben
	* Dit betekent niet dat jij het verkeerd doet.
* Je zult altijd argumenten hebben om eerst iets anders te doen. 
	* Gebed en het Woord van God zijn de belangrijkste dingen—in alles.
* Het is belangrijk dat de leiders dit het eerst doen. 
	* Maar dat onthoudt ons niet van onze taak. 

~~Voor wat betreft de missie~~ 
~~**Voorbeeld.**~~ 
~~Kinderen, goede studie~~ 

## Vragen voor in de groepen
1. Wat sprak je aan van de boodschap van vandaag? Je mag de onderstaande opsomming gebruiken om je antwoord te beargumenteren. 
	 * Je zult altijd tegenstanders hebben -> Dit betekent niet dat jij het verkeerd doet.
	* Je zult altijd argumenten hebben om eerst iets anders te doen. -> Gebed en het Woord van God zijn de belangrijkste dingen—in alles.
	* Het is belangrijk dat de leiders dit het eerst doen. -> Jij dus ook?
2. Is er iets waar jij tegenstand in hebt ondervonden in jouw missie om mensen tot God te brengen?
3. Welke dingen moet jij veranderen qua volgorde en prioriteit om de effectiviteit van je missie te verbeteren?
4. Waar zie je in je leven dat leiders het voorbeeld moeten geven en dat niet doen? Wat kun jij eraan doen? 



*5 En dit woord behaagde heel de menigte; en zij kozen ::Stefanus::, een man vol van geloof en van de Heilige Geest, ::Filippus::, Prochorus, Nicanor, Timon, Parmenas en Nicolaüs, een proseliet uit Antiochië. 6 Zij leidden hen vóór de apostelen, en die legden hun, nadat zij gebeden hadden, de handen op.*
*7 En het Woord van God verbreidde zich en het aantal discipelen in Jeruzalem nam sterk toe; en een grote menigte priesters werd aan het geloof gehoorzaam.*

Nu lijkt alles goed te gaan, los van de vervolging, maar zelfs dan nog is het niet goed, wie zitten er in de stad, *Hellenisten*. 


~Na de Schriftlezing. Ook voor de Hellenisten gold dit. Debatteren met Stefanus in Hoofdstuk 6, en eind Hoofdstuk 7 konden ze het niet meer aan en doodden ze hem. Jaloezie komt voor aan het begin van Hoofdstuk 6, maar niet zozeer om populariteit, maar omdat ze buiten werden gesloten en niet meer bij de Hebreeuwse Joden hoorden.~



#biblestudy/devotionals/acts

#church/sermons/@andrewyong/concept