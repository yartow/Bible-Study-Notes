# 20200927 Handelingen 15-16 — Andrew Yong - origineel
## Overzicht van de preek
Titel: *God geeft en neemt en geeft meer*
Thema: *Als mensen God blijven opzoeken, kunnen ze uit elkaar gaan maar ook weer in vrede bij elkaar terugkomen.* 

**Boodschap 0.** ~Gezag is opbouwend voor het geloof.~ 
Niet zozeer door een verschil in visie, maar door het gebrek aan gezag en autoriteit (dat de mensen hadden over Paulus en door de verwarring van de Joden die wellicht beweerden dat ze met gezag uit Jeruzalem kwamen) in Antiochië ontstonden de verwarring en de discussies. 
Ook in het geval van Paulus en Barnabas' discussie zou de kwestie opgelost zijn als Barnabas Paulus had erkend als één van de apostelen. 

Zonder gezag van boven zullen de mensen komen met hun eigen gezag. 
Theologische consensus moet bereikt worden, anders is het beter om *in vrede* uit elkaar te gaan. 

**Boodschap 1. God geeft en neemt.** Hij heeft de groepen groter gemaakt, Hij heeft de kerken geplant en laten groeien, maar later neemt Hij deze ook weer weg om weer nieuwe te planten in andere plaatsen in de wereld. 

**Boodschap 2.** De tweede boodschap is als volgt.
1. "Marcus hoort er niet bij, maar Silas en later Timotheüs mogen er wel bij. Dat is niet eerlijk."
	* Marcus is Jood, Timotheüs niet eens helemaal 
	* Marcus is niet naar de steden geweest, maar Silas ook niet. 
 Echter, je kunt het ook zo zien: 
	* Paul had geen vertrouwen in Marcus, maar wel in Timotheüs. 
	* Marcus was geen leider (waarschijnlijk), Silas wel. 
2. **God gebruikt iedereen op een andere manier en op Zijn eigen tijd.** 
	* Marcus is twee keer behoed, net vóór de vervolging. Misschien vond God dat hij er nog niet klaar voor was. 
	* Marcus heeft later veel tijd doorgebracht met Paulus en op een andere manier, door hem te verzorgen, en misschien ook een deel te schrijven voor hem. ~~maar in ieder geval een heel belangrijk deel van het Nieuwe Testament te schrijven.~~ 
	* ~Marcus was geen Griek. In Hoofdstuk 16 was dat wel belangrijk geweest.~ 

Marcus had nog tijd nodig. Onder het onderricht van Petrus heeft hij waarschijnlijk veel geleerd. 

## Kindermoment
### Inleiding
Zoals jullie weten heten we *Family Bible Church* omdat we daarmee ten eerste willen zeggen we elkaar als *familie* beschouwen en niet zozeer als alleen vrienden. Maar ook noemen we het een *family* omdat we kinderen een belangrijke positie willen geven. 
Dit lukt niet altijd, ook omdat het moeilijk is om een goede afweging te maken tussen een goede informatie-overdracht en de duur van de concentratiespanne van de kinderen. 
Ik zal proberen hiermee rekening te houden vandaag, ook bij de vragen in de groepjes waarvoor ik speciale vragen heb gemaakt voor de kinderen, zodat zij daar meer de aandacht krijgen. Indien jullie willen, kunnen daarna bij de vragen voor volwassenen de kinderen naar de gebedshoek toe in die ruimte, waar ik op papier een paar vragen en opdrachten voor hen heb voorbereid, met knutselwerk, gerelateerd aan de opdracht van vandaag. 
~Ik wil daarom ook meteen vragen. Wie is bereid de kinderen te assisteren gedurende dat gedeelte?~
#todo **Meenemen: tapijtje, knutselwerk en opdrachten bedenken, materialen (schaar, lijm, plakband) meenemen. Wie gaat de kinderen helpen?** 

### Boodschap voor kinderen
Hebben jullie weleens een verhaal gehoord waarbij iemand heel veel krijgt en dan binnen een korte tijd alles kwijtraakt? In de Bijbel komt het best wel vaak voor. 

Laat ik jullie eens beginnen te vragen: 

~Vraag aan de kinderen:~
> *Ben jij weleens iets kwijtgeraakt? Misschien een ding, of je bent een vriendje kwijtgeraakt?*  
~Geef de kinderen tijd om te antwoorden en reageer erop.~
En hierbij ook de vraag aan de volwassenen: misschien ben jij ook weleens iets kwijtgeraakt, zoals je carrière, of zelfs je huis. Denk er eens over na. 
~Nadat de kinderen hebben geantwoord.~
Ik weet niet waarom jij dat bent kwijtgeraakt, maar God weet het wel. Ik zeg niet dat God het heeft gedaan, maar God kan je er wel een goede les mee leren.
Ik ben zelf ook iets kwijtgeraakt. Ik had een vriend en hij leende geld van me, maar hij kon het niet terugbetalen. Dat was niet helemaal zijn schuld, maar zijn situatie was gewoon moeilijk, want hij kwam uit de gevangenis en kon geen baan krijgen. Ik ben later zowel mijn vriend kwijtgeraakt en ook mijn geld.
Denken jullie dat God mij iets probeert te leren hiermee? Wie heeft er een antwoord?
~Geef de kinderen een kans om te antwoorden.~
Misschien wil God dat ik niet zomaar mijn geld aan iemand geef of niet zomaar mensen vertrouw.

Het lijkt vaker in de Bijbel voor te komen dat iemand bijna alles kwijtraakt. 
Laten we kijken naar een paar voorbeelden. 
* ::Koning David:: kreeg van een herdersjongen, een positie in het leger, het koningschap, heel veel vrouwen en rijkdom en raakte toen bijna alles kwijt, zelfs zijn koningschap, tijdelijk, en zijn twee oudste zonen. 
* ::De Kerk in Jeruzalem:: die groeide waarbij 3000 man tot geloof kwamen de eerste dag, 5000 de tweede dag, etc. ... #todo/opzoeken  maar toen alles kwijtraakte, want iedereen rende weg, behalve de apostelen die in Jeruzalem bleven.
* Bij ::Jezus:: is het zelfs *twee keer* gebeurd. Jezus Zelf, Die alles al had en al koning was over de hele wereld, gaf alle rijkdom op, en werd een arme mens, zoon van een timmerman. Maar zelfs toen Hij weer menselijk gezien, omhoog kwam, aanhangers kreeg en wel 3000 luisterden naar Hem toen Hij brood en vis uitdeelde, en later wel 5000-10000 mensen, raakte alles kwijt, toen Hij aan het kruis ging. Want iedereen was bang en zelfs Zijn meest trouwe discipelen renden weg toen de Romeinse soldaten Jezus meenamen.

In elk van deze voorbeelden zul je zien dat God er een bedoeling mee had. Jezus heeft namelijk een keer gezegd in Johannes 12:24
> ::*Voorwaar, voorwaar, Ik zeg u: Als de tarwekorrel niet in de aarde valt en sterft, blijft hij alleen, maar als hij sterft, draagt hij veel vrucht.*::  
Er moet dus iets sterven, voordat er iets nieuws tot leven kan komen. 

Wat kregen de drie partijen hierboven uiteindelijk? Ik zal jullie het antwoord geven op het eerste punt. Het antwoord op de andere twee punten mogen jullie *na* de groepsgesprekken zelf beantwoorden met elkaar. 

* Aan David zelf kon je niet veel zien. Hij had niet meer geld, geen groter huis, geen hogere positie. Sterker nog, hij leek nu minder te hebben. Hij had eerst een huwelijk met meer dan vier vrouwen, en nu had hij nog maar één vrouw. Hij had eerst een hele sterke legerleider, Joab, maar nu was deze in de gevangenis? #todo/opzoeken . 
Wat je wel kunt zien, is dat er een zuivering was binnen zijn mensen en in zijn hart, de mensen die slecht waren, hadden hun ware aard getoond, en hij zelf leek ook gezuiverd te zijn en zijn fouten te hebben ingezien. Hij was namelijk geen goede man, omdat hij meerdere vrouwen had, en geen goede vader, want hij liet bepaalde dingen toe die zijn kinderen elkaar aandeden, zonder hen daarvoor te straffen. 
Na deze periode leek David weer een sterke man te zijn en besloot hij ook de juiste dingen te doen, zoals weer teruggaan naar een huwelijk met één vrouw. 
* ~~Aan de kerk in Jeruzalem zelf valt ook niet echt te zien wat het positieve is geweest. De kerk was alleen maar afgeslankt. Maar als we verder kijken dan de kerk in Jeruzalem, dan zien we dat het geloof zich verspreidde en de mensen die waren gevlucht gingen nu op allerlei andere plaatsen evangeliseren.~~ 
~~* Kunnen we aan Jezus zien of Hij veranderd is? In positie is Hij altijd al de hoogste geweest. In wezen is Hij altijd al God geweest. Jezus is niet veranderd, maar voor de mens is er heel veel veranderd. De mens heeft haar redding gekregen, mits ze deze wil aanvaarden en in Jezus als Redder wil geloven.~~

We kunnen hieruit de les trekken dat als God op een bepaalde manier ingrijpt in het leven waarbij iemand veel of alles kwijtraakt, we niet meteen kunnen zien waarom God dit doet. Maar zelfs als we achteraf kunnen zien waarom God dit doet, dan zien we niet altijd een materiële of anders fysieke verandering in de persoon zelf die dit verlies heeft meegemaakt, maar vaak wel een geestelijke verandering en positieve verandering buiten deze persoon om. 
Deze les zullen we vandaag weer terug zien in de preek. 

## Schriftlezing
Laten we het volgende stuk samen lezen

***Paulus en Barnabas scheiden***
*35En Paulus en Barnabas verbleven in Antiochië en zij onderwezen en verkondigden, met nog veel anderen, het Woord van de Heere.*
*36En na enkele dagen zei Paulus tegen Barnabas: Laten wij nu terugkeren en onze broeders bezoeken in elke stad waar wij het Woord van de Heere verkondigd hebben, en zien hoe het met hen gaat.*
*37Nu wilde Barnabas Johannes, die ook Markus heet, meenemen.*
*38Paulus achtte het echter juist om hem, die hen van Pamfylië af verlaten had en niet met hen meegegaan was naar het werk, niet mee te nemen.*
*39Er ontstond daarom verbittering, zodat zij uit elkaar gingen en Barnabas Markus meenam en per schip naar Cyprus vertrok;*
*40maar Paulus koos Silas en vertrok, nadat hij door de broeders aan de genade van God opgedragen was.*
*41En hij reisde door Syrië en Cilicië en sterkte de gemeenten.*

***Paulus en Timotheüs***
*1En hij kwam in Derbe en in Lystre aan. En zie, er was daar een zekere discipel van wie de naam Timotheüs was, de zoon van een gelovige Joodse vrouw, maar van een Griekse vader;*
*2 van wie een goed getuigenis gegeven werd door de broeders in Lystre en Ikonium.*
*3Paulus wilde dat die met hem mee zou gaan; en hij nam hem bij zich en besneed hem omwille van de Joden die in die plaatsen woonden, want zij wisten allen dat zijn vader een Griek was.*
*4En toen zij de steden langs reisden, brachten zij hun de bepalingen over waarvan de apostelen en de ouderlingen in Jeruzalem besloten hadden dat men die in acht moest nemen.*
*5 De gemeenten dan werden bevestigd in het geloof en namen dagelijks in aantal toe.*

## Boodschap
### Centrale boodschap
Aan de hand van het kindermoment hebben jullie al een beetje kunnen begrijpen waar de preek van vandaag over gaat. Simpelweg gezegd is de titel van de preek voor vandaag "God geeft en neemt en geeft nog meer".
In de boodschap van vandaag wil ik het hebben over de scheiding tussen Paulus en Barnabas. Allereerst zal ik twee ~voorbeelden~ tonen in Hoofdstuk 15 over waarom er onenigheid is, en ~vervolgens twee voorbeelden geven van het  gevolg daarvan waarom God dit toe heeft gelaten.~ 


### Punt 1. Hoe een gebrek aan gezag kan leiden tot onenigheid
Titel: ::*Paulus en Barnabas gaan uit elkaar, omdat Barnabas het gezag niet erkent van Paulus.*:: 

#### Herhaling — besnijdenis en het Noachitische verbond
De vorige keer hebben we in Handelingen 15 gelezen dat er discussie, of misschien wel een ruzie was ontstaan in Antiochië. ~Toon ::kaart::~. 
De ruzie ging over: moeten niet-Joden zich laten besnijden en alle wetten volgen van de Joden, om een christen te mogen worden? 
Aan het einde van het hoofdstuk kregen we het antwoord: Het antwoord was "nee, dat hoeft niet, je hoeft je alleen maar te houden aan deze vijf regels". Het betekent niet dat als je je aan deze vijf regels houdt, dat je dan een christen bent, dat is niet wat de apostelen zeiden. Je moet geloven in Jezus Christus en dat Hij is gestorven en is opgestaan, voor jou, en dan ben je Zijn kind. 
Maar als je eenmaal zijn kind bent, krijg je ook regels. 

Om het even simpel te houden. 
**Voorbeeld.** Nathan is mijn kind en hij krijgt heel veel regels en opdrachten thuis.
Hij moet 
1. elke dag Stille Tijd houden (Bijbelstudie doen en bidden)
2. piano spelen
3. schaken
4. Chinees leren
5. Chinees spreken tegen zijn ouders

Het kan zijn dat jij graag geadopteerd wilt worden door mij. Eli heeft laatst bij me thuis gespeeld en misschien vond hij het eten bij me thuis wel zo lekker, dat hij geadopteerd wilt worden door mij. Maar wanneer hij deze regels ziet, denkt hij: "Oh nee, ik denk dat ik het toch maar over sla." of hij denkt: "Het is zo moeilijk om Andrews zoon te zijn." Maar je moet begrijpen, het is niet omdat je al deze dingen doet, dat ik je als mijn zoon wil hebben. Het is omdat ik van je houd, dat ik jou als mijn zoon wil hebben.
Omdat ik geen extra juk op je wil leggen, haal ik alle regels weg, behalve de eerste regel. Ik zeg ook altijd tegen Nathan dat dat het allerbelangrijkste is en ook het eerste is wat hij moet doen als hij thuiskomt. 
Die andere regels zijn ook heel moeilijk te volgen als je niet van jongs af aan opgegroeid bent bij me thuis. 
Als Eli nu bij me thuis komt wonen, en hij krijgt huiswerk van school mee en hij zou zeggen: "Pap, ik hoef het huiswerk van school niet te maken hè, want dat stond niet uw lijstje van dingen die ik moest doen." dan zeg ik natuurlijk  dat dat niet klopt. Ik probeer het mijn kinderen gemakkelijk te maken, maar jij als kind zijnde, moet ook even logisch nadenken. Er staat niet in dit lijstje dat je niet mag moorden, maar dat betekent niet dat je het dan *wel* mag doen, toch? 

Op dezelfde manier behandelt God de heidenen, dat zijn de mensen die niet Joods zijn. Hij geeft ze een paar vaste regels en voor de rest spreekt Hij door de Heilige Geest met ons over wat goed en fout is. Maar wat in de Bijbel staat, in *zowel* het Oude Testament als het Nieuwe Testament, zijn *nog steeds* goede dingen. 
Er staat bijvoorbeeld dat de Joden geen varkensvlees mochten eten. Nu mogen we dat wel eten, zoals we hebben gelezen in Handelingen 10, maar nog steeds zou ik daar voorzichtig mee zijn, omdat varkensvlees bepaalde bacteriën bevat die schadelijk zijn voor de mens en het vet is zeker schadelijk voor ons hart vanwege de cholesterol, en varkensvlees bevat heel veel vet. 

#### De reden voor onenigheid
In dit stukje zien we waarom er onenigheid is in Antiochië, er is een gebrek aan *gezag*. Paulus geeft het antwoord al op de moeilijke vraag, maar het helpt niet, want zij denken: *Wie ben jij nou?* 
Ook hier in dit stuk vanaf vers 35 zien we dat gezag dit probleem had kunnen oplossen. 

Oppervlakkig gezien lijkt het alsof dit een probleem is dat niet opgelost kan worden. 
::*Zou Marcus mee mogen op de reis of niet?*:: 
Sommigen denken dit een meningskwestie is. Het is inderdaad waar dat Marcus, Paulus en Barnabas samen op reis gingen, en niet eens halverwege, maar aan het begin al, besloot Marcus terug te willen, naar huis! 
"*Maar wat moeten wij dan!*", dachten Paulus en Barnabas misschien. "*We hebben al die baggage en spullen die we mee hebben genomen voor de gemeenten. Moeten we die nu allemaal zelf dragen? En wie gaat je reis terug naar Jeruzalem betalen? Moeten wij dit betalen? Maar dat geld was bedoeld voor ons om verder te reizen naar Antiochië in Pisidia.*"
Het is goed mogelijk dat Marcus Paulus en Barnabas goed in de problemen hebben gebracht en dat Marcus alleen maar aan zichzelf dacht. 
Maar Sam had ons eerder al verteld dat Barnabas een bemoediger was. Hij moedigt mensen aan en zo ook Paulus door te zeggen: "*Kom op, geef hem nou een tweede kans. Hij is nog jong, hij is misschien nog nooit eerder op een schip geweest, nog nooit zelfs in het buitenland geweest. Het is toch normaal dat iemand dan bang is?*"
Er kan een hele discussie zijn ontstaan. In dit scenario, dat jullie zeker weleens eerder hebben gehoord, wordt Paulus geschetst als de rationele persoon en Barnabas als de emotionele persoon, ofwel Barnabas denkt aan de gevoelens van Marcus en Paulus denkt alleen maar aan de fouten. Ik denk dat Paulus zeker begrip en gevoel had voor Marcus. Als je Paulus' brieven leest in het Nieuwe Testament zie je hoeveel hij van zijn broeders houdt en hoeveel hij over heeft voor hen. We gaan volgende week al zien in Hoofdstuk 16 dat Paulus zelfs bereid is geweest om geslagen te worden en in de gevangenis te worden gegooid om iemand te redden. Je kunt niet zeggen dat Paulus geen liefde heeft. 
Ik denk echter wel dat Paulus rationeler van aard is, wat we ook in zijn brieven kunnen lezen, en dat hij redenen heeft die hij goed kan beargumenteren. 

Als we dieper duiken in dit stuk, maar ook in wat er komen gaat, dan zien we het volgende.

1. ::**Het was een gevaarlijke reis.**:: Paulus wist dat en had al verwacht dat er nog gevaarlijkere dingen zouden kunnen gebeuren. Herinneren jullie je nog dat Paulus en Barnabas in Antiochië in Pisidia aankwamen en na een tijdje eruit werden gejaagd, en dat ze hier in Ikonium moest vluchten omdat ze anders zouden worden gedood, en dat Paulus in Lystre werkelijk was gestenigd en zo erg verwond was dat zelfs zijn vijanden daar dachten dat hij dood was? Ze hadden Paulus na het stenigen nog helemaal de stad uit  gesleept. Paulus had misschien gedaan alsof hij dood was, maar als jij gestenigd zou zijn met dit soort grote stenen, dan heb je meer dan alleen een paar blauwe plekken. Als je ik je daarna meesleep, en zeker niet voorzichtig, kan jij je dan inhouden om "au" te zeggen of in ieder geval niet te kreunen totdat je helemaal de stad uit bent gesleept? Nee, Paulus moest echt verwond zijn. Met andere woorden, hij wist de gevaren van de missie en dacht: "*Dit is te gevaarlijk voor zo'n jonge man als Marcus.*"
2. **::Marcus kende de kerken niet die ze gingen bezoeken.::** Paulus wilde de steden bezoeken die hij eerder met Barnabas had bezocht, 

> ::*zei Paulus tegen Barnabas: Laten wij nu terugkeren en onze broeders bezoeken **in elke stad** waar wij het Woord van de Heere verkondigd hebben, en zien hoe het met hen gaat.*::  

...maar Marcus was daar niet bij aanwezig geweest. Kijk maar op de kaart. Marcus was slechts bij hen geweest tot aan Perga en de steden daarna heeft hij niet meer meegemaakt. 
Voor dit soort *short term* (korte termijn) missies is het uitermate belangrijk dat je de kerken kent. 

**Voorbeeld.** Ik ben zelf ook twee keer op een *short term* zendingsreis geweest met de CAMA (::*Christian and Missionary Alliance*::)-gemeente GHL (::*Geloof, Hoop, Liefde*::) naar Suriname. GHL was een paar jaar geleden daar al geweest en had een netwerk opgebouwd en de mensen geholpen met programma's en activiteiten. 
De eerste keer dat ik er was, twee jaar later nadat GHL er voor het eerst was, merkte ik meteen al dat er een heel programma was voor elke dag waar we in de ochtend mensen moesten spreken en adviseren in een kerk, in de middag huisbezoeken moesten houden en 's avonds seminars en workshops moesten geven, met persoonlijke discipelschaps- en pastorale gesprekken tussendoor. Er was gewoonweg geen tijd om mij te begeleiden in wat ik moest doen en hoe ik het moest doen. Er wordt op dit soort zendingsreizen veel zelfstandigheid en ervaring verwacht. Dit is natuurlijk ook afhankelijk van de organisatie waarmee je reist en hoe goed alles geregeld is. 

Bij missies waar men voor een lange tijd blijft, is het wel mogelijk dat je daar als jonge christen heen kunt, de taal en de gewoontes kunt leren, maar als je er maar voor een korte tijd gaat en de mensen wilt opbouwen, dan is het zeker handiger als je de mensen al kent, en de stad kent zodat je niet afhankelijk bent van anderen, en dat je zelfstandig onderwijs kunt geven. 
We zien op deze ::kaart van de twee zendingsreis van Paulus:: dat Paulus inderdaad alleen maar *langs* deze steden ging omdat hij het doel had om nog verder te reizen richting de westelijke en noordelijke gedeeltes van Turkije en Griekenland en we lezen niet in de Bijbel dat hij daar erg lang verbleef. 

Samengevat, ::Paulus had hele sterke argumenten om Marcus niet mee te laten gaan, maar zonder **gezag** zijn sterke argumenten niet voldoende om onenigheid te voorkomen.:: 
Ik zou daarnaast nog willen zeggen dat Barnabas sowieso had moeten luisteren naar Paulus omdat hij één van de apostelen was. Maar dat is een vraag waarop jullie antwoord mogen geven in de groepen. 

### Punt 2. God geeft en neemt en geeft meer
Titel: ::*Paulus en Barnabas gaan uit elkaar, maar God brengt Paulus, Silas en Timotheüs en Lucas bij elkaar*::

Het is heel jammer om te zien dat Paulus en Barnabas uit elkaar gaan, vooral wanneer je leest dat er *verbittering* ontstond 

> ::*39Er ontstond daarom verbittering, zodat zij uit elkaar gingen [...]*::  

maar we mogen zien wat God daarvoor in de plaats geeft. Paulus neemt in plaats van Barnabas Silus mee, maar later komen daar Timotheüs en Lucas bij, wat later hele wijze beslissingen lijken te zijn.
We hebben in het kindermoment al het principe gezien van het kwijtraken van iets, maar het terugkrijgen van iets veel meer of veel meer waardevol. Datzelfde principe zien we hier terugkomen in het vervolg van de reis van Paulus, wat ons op het volgende punt brengt.

### Punt 3. God heeft voor alles en iedereen het juiste moment
Dit is de titel van Punt 3: 
Titel: ::*Paulus en Barnabas gaan uit elkaar, om ze later weer bij elkaar te brengen*::
maar om het beter uit te leggen is dit eigenlijk de volledige titel:
::*Paulus en Barnabas gaan uit elkaar, om ze later weer bij elkaar te brengen, alsook Marcus, en maakt in de tussentijd goed gebruik van de aanwezigheid van Silas, Timotheüs en Lucas*::
oftewel: ::God heeft voor alles en iedereen het juiste moment::

Er zijn een aantal mensen die ik kort wil belichten. 
* ::Marcus:: 
* ::Silas:: 
* ::Barnabas en Marcus:: 

**Markus.** We weten dat God alles gebruikt voor het goede, ook als het foute dingen zijn die er gebeuren. Ikzelf vind het fout dat Marcus halverwege de reis hier (::~op de eerste kaart~::) Paulus en Barnabas verlaten heeft. Maar als je goed kijkt naar de kaart, dan zie je dat in de *eerste* stad nadat Marcus hen verlaten heeft, Paulus en Barnabas al werden vervolgd en in de steden daarna ook. 
Misschien was het maar goed geweest dat Marcus op de tweede reis ook niet met Paulus was meegegaan omdat Paulus en Silas hier (::toon op tweede kaart::) in Filippi stokslagen kregen en in de gevangenis werden gegooid. Ik zeg bewust "misschien" hier omdat ik niet weet of het beter was geweest. Misschien wist God dat Marcus daar nog niet klaar voor was geweest en heeft Hij hem geen dapperheid ingeboezemd. Ook deze vraag mogen jullie in de groepen beantwoorden. 

**Silas.** De tweede persoon die ik wil belichten is Silas. Silas een leider en een ervaren leraar. 
Daarnaast heeft Silas, net zoals Paulus, het geboorterecht van een Romein. Waarom is dat zo belangrijk? Als Romein heb je veel meer rechten en toegang tot bepaalde zaken. Als Paulus en Silas worden opgepakt in Filippi, maakt Paulus gebruik van het feit dat hij Romein is om een verontschuldiging te eisen van een magistraat, dat is een soort rechter die niet heel veel macht heeft. 

**Barnabas en Marcus.** Als laatste wil ik het hebben over Barnabas en Marcus. Het lijkt erop dat Paulus en Barnabas zo'n ruzie hebben dat ze het nooit meer goedmaken met elkaar, maar gelukkig mogen we weten dat ze het uiteindelijk weer goed zullen maken. Ook zal Paulus weer vrienden worden met Marcus. We lezen we daarover wanneer Paulus in hele slechte omstandigheden. In 2 Timotheüs 4:10 zien we dat Paulus in die tijd in de gevangenis zit in Rome en iedereen heeft hem verlaten. 

> ::*Beijver u om spoedig naar mij toe te komen, want Demas heeft mij verlaten, omdat hij de tegenwoordige wereld heeft liefgekregen. Hij is naar Thessalonica vertrokken, Krescens naar Galatië, Titus naar Dalmatië.*::  
> ::*Alleen Lukas is bij mij. Haal Markus op en breng hem met u mee, want hij is voor mij van veel nut voor de ambtelijke bediening.*::  

We zien dat bijna iedereen hem heeft verlaten en hij zit helemaal alleen in de gevangenis en wordt heel slecht behandeld. Snap je nu waarom Paulus Marcus niet toeliet op de tweede zendingsreis? Het is zo gevaarlijk als mensen je verlaten. 

## Samenvatting
1. **Paulus en Barnabas gaan uit elkaar, omdat Barnabas het gezag niet erkent van Paulus.** 
We zien ook dat als mensen regels krijgen met gezag, dat het hun geloof bevestigt en vreugde geeft: 
> ::Handelingen 15:30 overhandigden zij de brief. 31En toen ze die gelezen hadden, *verblijdden* zij zich over de bemoediging.::  
> ::*Handelingen 16:4 En toen zij de steden langs reisden, brachten zij hun de bepalingen over waarvan de apostelen en de ouderlingen in Jeruzalem besloten hadden dat men die in acht moest nemen.*::  
> ::*5 De gemeenten dan werden bevestigd in het geloof en namen dagelijks in aantal toe.*::  

2. ::**Paulus en Barnabas gaan uit elkaar, maar God brengt Paulus, Silas en Timotheüs bij elkaar**::
~~We zien nu ook dat in Europa waar vele kerken waren, deze nu leegstromen, maar op andere plaatsen, zoals in Zuid-Amerika, Afrika en vooral China en India nieuwe kerken worden geplant, en nog meer dan er in Europa zijn bij elkaar! In China alleen wonen al 15 miljoen christenen, dat is meer dan Nederland heeft.~~ 

3. ::**Paulus en Barnabas gaan uit elkaar, om ze later weer bij elkaar te brengen.**:: Met alles wat God doet, heeft hij een reden. Soms brengt hij mensen weer bij elkaar, soms zorgt Hij voor nieuwe vrienden en relaties. Maar God heeft er een reden voor. 
 
# Heilig Avondmaal 
Er is nog één stuk uit Handelingen 16 dat ik niet behandeld heb en dat is het stuk over de besnijdenis van Timotheüs. Is dat niet tegenstrijdig? Eerst zegt hij dat het niet meer nodig is en nu in vers 3 zien we dit:
> ::*3 ... [Paulus] nam [Timotheüs] bij zich en besneed hem omwille van de Joden die in die plaatsen woonden, want zij wisten allen dat zijn vader een Griek was.*::  

Als we goed opletten, zien we echter een duidelijk verschil tussen de twee situaties. 

::Plaatje over doelgroep::

In de situatie in Antiochië hadden we te maken met heidenen die de doelgroep waren, en ze moesten besneden worden om erbij te mogen horen. God zegt hier dus: "Nee, dat hoeft niet".
In deze situatie in Lystre en Ikonium, echter, zien we dat de doelgroep Joden is en de christenen willen dat de Joden erbij horen. 
Nu kan het heel goed zijn, dat de Joden heel sceptisch waren. Daarmee bedoel ik, ze vertrouwen niet zomaar mensen die zeggen dat ze een openbaring hebben gekregen. 
Stel je nu voor dat ik naar een Jood toe ga en tegen hem zeg: 
> *Luister, vriend, onze God, heeft mij gezegd dat er een nieuwe koning is. Zijn naam is Jezus. We moeten voortaan Hem volgen.*  
Het eerste wat hij zal zeggen is:
> Onze *God? Wie bedoel je daarmee? Ben jij besneden dan? Nee? Dan praten we niet over dezelfde God.*  

Timotheüs, een christen, liet zich besnijden om de drempel voor de Joden lager te maken, om hen te bereiken. Mannen, zou jij je laten besnijden om bijvoorbeeld de moslims te bereiken. Vrouwen, zou jij je haar elke dag insmeren met schoensmeer zodat het lijkt op Chinees haar en je hoofd half kaal scheren zoals Hudson Taylor dat heeft gedaan, zodat de Chinezen meer bereidwillig waren om het Evangelie te horen? 

Van wie hebben Timotheüs en Hudson Taylor dit voorbeeld gekregen? Van Jezus Christus. Jezus liet Zichzelf ook snijden, niet op één plek, maar over Zijn hele lichaam, vanaf de top van Zijn hoofd vloeide er bloed door een doornenkroon tot aan Zijn voeten, waarin Hij genageld werd met een spijker door Zijn enkels. 
::voorbeeld van roos en spijker::
Ook dit was gedaan voor ons, de mens, niet alleen de heidenen, maar de hele mensheid, want vanuit God gezien is de hele mensheid een heiden, de hele mensheid hoort niet bij Zijn koninkrijk.
Jezus verlaagde de drempel niet om tot Zijn koninkrijk te mogen horen, maar Hij nam de hele drempel weg. Hij heeft als het ware de houten drempel helemaal weggenomen en er een kruis van gemaakt en op Zijn rug gedragen op de weg naar Golgotha, de plaats waar Hij gekruisigd is—en dit allemaal zodat we bij Hem mogen horen. 

Timotheüs was geen volledige Jood, maar hij is tot Jood geworden. Hudson Taylor was geen Chinees, maar hij is tot Chinees geworden. 
Jezus kende geen zonde, maar Hij is voor ons tot zonde geworden. 

2 Korinthe 5:15-21 
> *En Hij is voor allen gestorven, opdat zij die leven, niet meer voor zichzelf zouden leven, maar voor Hem Die voor hen gestorven en opgewekt is.*  
> *Zo kennen wij vanaf nu niemand naar het vlees; en al hebben wij Christus naar het vlees gekend, dan kennen wij Hem nu zo niet meer.*  
> *Daarom, als iemand in Christus is, is hij een nieuwe schepping: het oude is voorbijgegaan, zie, alles is nieuw geworden.*  
> *En dit alles is uit God, Die ons met Zichzelf verzoend heeft door Jezus Christus, en ons de bediening van de verzoening gegeven heeft.*  
> *God was het namelijk Die in Christus de wereld met Zichzelf verzoende, en aan hen hun overtredingen niet toerekende; en Hij heeft het woord van de verzoening in ons gelegd.*  
> *Wij zijn dan gezanten namens Christus, alsof God Zelf door ons smeekt. Namens Christus smeken wij: laat u met God verzoenen.*  
> *Want Hem Die geen zonde gekend heeft, heeft Hij voor ons tot zonde gemaakt, opdat wij zouden worden gerechtigheid van God in Hem.*  
Amen. 

Ik wil vragen iedereen deel te laten nemen aan het Heilig Avondmaal als je dit gelooft, wat er hier staat, dat Jezus, Die Zelf geen zonde kende, voor jou is gestorven en tot zonde is geworden, om weer op te staan uit de dood en zit aan de rechterhand van God. 
Als je hieraan twijfelt—ook al is het maar een beetje—wacht dan nog met het nemen van het Heilig Avondmaal. Ook als je weet of voelt dat er nog relatie is die je goed zou moeten maken met iemand, stel dit Avondmaal dan uit en maak het goed met je naaste, alvorens je hieraan deelneemt. Dit is heel normaal en zo hoort het juist. 


1 Korinthe 11:24 Jezus zei: 
> *Neem, eet, dit is Mijn lichaam, dat voor u gebroken wordt. Doe dat tot Mijn gedachtenis.*  
1 Korinthe 11:25 Jezus zei:
> *Deze drinkbeker is het nieuwe testament in Mijn bloed. Doe dat, zo dikwijls als u die drinkt, tot Mijn gedachtenis.* #tags/holysupper   

#todo  Kaartjes met alcohol en niet

# Vragen voor in de groepen 


## Vragen voor de kinderen
1. Noem een ding op dat je bent kwijtgeraakt, maar waarvoor je veel meer hebt teruggekregen van God. 
2. 
## Vragen voor de volwassenen
1. Ik zou daarnaast nog willen zeggen dat Barnabas sowieso had moeten luisteren naar Paulus omdat hij één van de apostelen was. Maar dat is een vraag waarop jullie antwoord mogen geven in de groepen. 
2. Is er iets waar je voor behoed ben geweest (al dan niet door God)—waar je later achter bent gekomen? Denk je dat het wel of niet verstandig was, m.a.w. denk je dat liever had gewild dat je iets wel had gedaan of niet? Als er tijd over is, zie ook vraag ...

### Moeilijke vragen voor de volwassenen
1. Was het beter geweest dat Marcus de eerste reis had afgemaakt, ook als hij nog niet klaar was geweest voor vervolging? 
2. Vraag over waarom Silas wel mee mocht op de reis ondanks het feit dat hij niet eerder mee was geweest op de vorige zendingsreis.

## Opdrachten voor de kinderen
Zie ook [20200927 Opdrachten voor de kinderen](bear://x-callback-url/open-note?id=7075C1CB-1AE4-44AE-AF17-4274C96D4C09-371-00002387E887FB8B) voor de losse notitie die geëxporteerd kan worden naar PDF. 

**Moeilijke woorden**
Besnijdenis = een bepaald stukje vel van je lichaam afsnijden, wat joodse mannen moeten doen
Onenigheid = ruzie
Magistraat = een soort rechter die niet heel veel macht heeft

**Streep één of meerdere dingen door.**
Silas is een Romein/Griek/Jood/geen van allen
Timotheüs is een Romein/Griek/Jood/geen van allen
Paulus is een Romein/Griek/Jood/geen van allen
Barnabas is een Romein/Griek/Jood/geen van allen



**Beantwoord de vragen.**
Hoeveel steden zijn er die Antiochië heten en hoeveel die Caesarea heten?
Waarom had Paulus onenigheid met de mensen in Antiochië? Omdat ...

Wat was de oplossing voor deze onenigheid?
Waarom had Paulus onenigheid met Barnabas? Omdat...

Wat was de oplossing voor deze onenigheid?

Schrijf op wat Paulus en Barnabas *eigenlijk* hadden moeten doen. 
Paulus en Barnabas hadden moeten ...

Waarom wordt Saulus ook Paulus genoemd? Zie voor de mogelijke antwoord de volgende vraag.
Waarom wordt Judas ook Barsabbas genoemd? 
1. Het was zijn bijnaam
2. Om hem niet te verwarren met een andere Judas, zoals Judas Iskariot die Jezus had verraden
3. Het was zijn achternaam
4. De mensen in die tijd hadden altijd twee namen, net zoals Spanjaarden twee achternamen hebben. 
5. Anders, namelijk 

Waar heeft Marcus Paulus en Barnabas verlaten? Zie de kaart
Waarom heeft Marcus Paulus en Barnabas verlaten? 
1. Hij had geen geld meer
2. Hij wilde terug naar zijn moeder
3. Hij was bang voor de vervolging die zou komen
4. God zei tegen hem dat hij terug moest
5. Anders, namelijk 

### Knutselwerk
Paulus moest veel met de boot reizen en die boot moest stevig zijn, zodat het niet zonk. 
Opdracht: Maak een bootje van papier, kleur hem in en probeer het uit in de WC. Je mag het vouwen zoals op de instructie of je mag het zelf maken zoals je wilt. 

#church/sermons/@andrewyong/concept
#biblestudy/devotionals/acts
