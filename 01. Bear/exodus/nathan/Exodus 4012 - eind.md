# Exodus 40:12 - eind

**Mozes moet de tent opbouwen**
*1 De Heer zei tegen Mozes: 2 ‘Op de eerste dag van de eerste maand moet je de heilige tent opbouwen. 3 Dan moet je de heilige kist in de tent zetten. En voor de kist moet je het gordijn ophangen. 4 Zet daarna de tafel in de tent. En zet alle voorwerpen die bij de tafel horen, netjes op de tafel. Zet de kandelaar neer en steek de olielampen aan. 5 Zet daarna het gouden wierookaltaar in de tent. Zet het voor de heilige kist. En hang het gordijn voor de ingang van de tent.*
*6 Het grote altaar moet je voor de ingang van de tent zetten. 7 En de waterbak moet tussen de ingang en het altaar komen te staan. Je moet de bak vullen met water. 8 Dan moet je het plein rond de tent in orde maken. Hang ook een gordijn voor de ingang van het plein.*
*9 Neem dan wat heilige olie, en giet wat olie over de tent en over alles wat erin staat. Zo wordt dat allemaal heilig. 10 Giet dan wat olie over het grote altaar en over alles wat erbij hoort. Zo wordt het altaar heilig. 11 Giet ook wat olie over de waterbak en over het onderstel van de bak. Zo wordt ook de waterbak heilig.*

***Aäron en zijn zonen moeten priester worden***
12 Laat dan Aäron en zijn zonen bij de ingang van de tent komen. Daar moet je hen schoonwassen met water. 13 Trek Aäron zijn speciale kleren aan. En giet wat olie over zijn hoofd. Dan is hij heilig en kan hij mij als priester dienen.
14 Laat daarna de zonen van Aäron bij je komen. Trek ze de priesterkleren aan. 15 Giet wat olie over hun hoofd, net zoals je bij hun vader gedaan hebt. Dan kunnen ze mij als priester dienen. Zij en hun nakomelingen zullen altijd mijn priesters zijn.’

***wat we hier hebben geleerd.***
*Voor het dienen van God, moeten mensen rein zijn—en alles wat voor mensen geldt, geldt in het bijzonder voor priesters en andere leiders. vraag Maar het is toch niet  voldoende om alleen maar speciale kleren aan te trekken en je te wassen en dan jezelf rein te noemen? Je hart moet toch ook rein zijn voordat je God gaat dienen? Antwoord. Dat klopt. Alles wat gedaan wordt in Exodus en Leviticus is niet voldoende voor God, maar het is het maximale wat mensen kunnen doen. Daarom geeft God symbolische rituelen om in ieder geval aan de mensen aan te duiden dat er iets moet gebeuren.* 
*God zegt daarom dat we dieren moeten slachten. Eigenlijk moeten er mensen dood, maar God neemt—voor nu—genoegen met dieren. We weten echter dat dieren nooit mensen kunnen vervangen, maar later komt er een Mensenzoon die alle dierenoffers zal vervangen.* 
*Zo ook met reinheid. Wij mensen kunnen nooit rein genoeg om God te dienen. Wat we wel kunnen doen, is in ieder geval onszelf wassen. Sommige christelijke leiders in deze tijd, wanneer ze hebben gezondigd, zeggen dat ze tijdelijk geen leider meer kunnen zijn, omdat ze eerst rein moeten worden van zonden.* 
*Jezus weet dat we allemaal zondig zijn dat we ons hart niet kunnen reinigen, want het is niet wasbaar. Hij heeft echter alle zonden al op Zich genomen en ons daarom heilig en rein gemaakt. Daarom mogen wij nu wel God dienen.* 

***Mozes bouwt de tent op***
*16 Mozes deed alles wat de Heer gezegd had. 17 In de eerste maand van het tweede jaar nadat de Israëlieten uit Egypte weggegaan waren, werd de heilige tent opgebouwd.*
*18 Mozes liet de voetstukken neerzetten en hij liet de planken daarin zetten. De dwarsbalken werden geplaatst en de palen werden rechtop gezet. 19 De grote tent werd over de eerste tent heen gespannen. En daaroverheen werden de grote kleden gelegd om de tent af te dekken. Alles gebeurde zoals de Heer het tegen Mozes had gezegd.*
***Mozes richt de tent in***
*20 Mozes legde de stenen platen met de wet van God in de heilige kist. Hij stak de draagstokken door de ringen van de kist en deed het deksel op de kist. 21 Toen zette hij de kist in de tent. Hij hing het gordijn ervoor om de kist apart te zetten. Want zo had de Heer het tegen Mozes gezegd.*
*22 Voor het gordijn zette Mozes de tafel. De tafel kwam aan de zijkant van de tent, aan de noordkant. 23 Op de tafel zette hij het offerbrood voor de Heer. Zo had de Heer het tegen hem gezegd. 24 Hij zette de kandelaar aan de zijkant tegenover de tafel, aan de zuidkant. 25 En hij stak de olielampen voor de Heer aan. Want zo had de Heer het tegen hem gezegd.*
*26 Daarna zette Mozes het gouden altaar voor het gordijn in de tent. 27 Hij brandde geurige wierook, zoals de Heer tegen hem gezegd had. 28 Hij hing het gordijn voor de ingang van de tent. 29 Bij de ingang van de heilige tent zette hij het grote altaar. Hij offerde vlees en graan op het altaar. Want zo had de Heer het tegen hem gezegd.*
*30 Daarna zette Mozes de waterbak tussen de tent en het altaar, en hij deed water in de bak. 31Met dat water konden Mozes, Aäron en de zonen van Aäron hun handen en voeten wassen. 32Dat deden ze als ze de tent in gingen en als ze naar het altaar gingen. Zo had de Heer het tegen Mozes gezegd.*
*33 Mozes maakte het plein om de tent en het altaar in orde. En hij hing het gordijn op voor de ingang van het plein. Toen was hij klaar met het werk aan de tent.*

***De Heer komt naar de tent***
*34 Op dat moment kwam er een wolk boven de heilige tent hangen. Het stralende licht van de Heer vulde de tent. 35 Mozes kon niet naar binnen gaan, want de wolk van de Heer hing boven de tent. En het stralende licht van de Heer vulde de tent.*
*36 Steeds als de wolk boven de tent omhoogging, reisden de Israëlieten verder. 37 En als de wolk niet omhoogging, reisden ze niet verder. Dan wachtten ze tot de wolk weer omhoogging. 38 Overdag zagen de Israëlieten de Heer in de wolk boven de tent, en ’s nachts zagen ze een vuur in de wolk.*

**wat we hier hebben geleerd.**
We kunnen hieruit leren dat we niet actie moeten ondernemen totdat de Heer het tegen ons zegt of laat zien. Net zoals de Israël moeten wachten totdat de Heer Zijn wolk laat opstijgen, zo ook moeten we wachten met het doen van iets (belangrijks) totdat God ons een teken geeft. 
We zien ook dat God zowel overdag als 's avonds (in het donker) zichtbaar is, maar wel op andere manieren. 's Avonds is het een vuur in plaats van een wolk. We leren hieruit dat God altijd om ons heen is en over ons waakt. Ook leidt Hij altijd de weg, maar het kan betekenen dat we soms moeten stoppen en helemaal niet moeten lopen. 
Daarnaast zien we dat God zich op verschillende manieren laat zien. We denken vaak dat God ons niet hoort als wij bidden, maar het feit is, Hij hoort ons wel, maar *wij* zien Hem niet en we zien dus ook Zijn antwoord niet. Wij zoeken bijvoorbeeld 's avonds naar een wolk, maar die zien we niet, of we zoeken overdag naar vuur in een wolk, maar die zien we ook niet. 

#biblestudy/devotionals/exodus/nathan