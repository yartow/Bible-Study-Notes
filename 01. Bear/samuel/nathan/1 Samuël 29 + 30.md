# 1 Samuël 29 + 30
#biblestudy/devotionals/samuel/nathan

## Wat hebben we vandaag gelezen?
David ging met de Filistijnen mee om tegen de Israëlieten te vechten, maar de Filistijnen wilden niet dat David mee vocht, omdat ze bang waren dat David zich tegen hen zou keren in het midden van de strijd. 
Bij terugkomst was Ziklag, Davids stad, veroverd door de Amalekieten. Davids mannen bespraken zelfs het idee om hem te stenigen. 
Davids mannen vonden een Egyptische slaaf/dienaar die wist waar de Amalekieten waren. 

## Wat hebben we geleerd?
**David is barmhartig**
David was barmhartig naar zijn mannen toe. Hij liet een deel rusten, 200 mensen, en ging met de rest het gevecht aan tegen de Amalekieten. Zelfs toen was hij nog genadig omdat hij 400 jonge Amalekieten die ontsnapten, niet achterna ging. 
David had deze 200 mannen van hem kunnen dwingen om over de rivieren te gaan, maar dat heeft hij niet gedaan. 
David heeft de plunder (buit of 掠(ㄌㄩㄝˋ）奪( ㄉㄨㄛˊ)) die hij heeft gestolen van de Amalekieten gegeven, uit barmhartigheid, aan de 200 mensen die niet hebben meegevochten, maar toch hun taak hebben gedaan om te waken over hun baggage. 

**David is dankbaar**
David is dankbaar voor de mensen die hem hebben geholpen tijdens zijn vlucht van Saul door heel het land, en heeft hen hiervoor "terugbetaald" met wat geplunderd was door de Amalekieten. 

**David is niet trouw**
David is niet trouw aan Israël, omdat hij ten strijde trekt tegen de Israëlieten en hen gaat verslaan in de naam van de Filistijnen. Misschien liegt hij en is hij eigenlijk van plan om de Filistijnen te doden in de strijd. Maar ook dan is het niet trouw, dit keer aan de Filistijnen. 

**David is (uiteindelijk) trouw aan God**
David was vergeten, of had dat bewust niet gedaan, om God om leiding te vragen om met koning Achish op stap te gaan. Dat was misschien één van de redenen geweest om God wel om leiding te vragen. Dan had God waarschijnlijk gezegd dat hij thuis in Ziklag moest blijven. Als de Amalekieten dan waren gekomen, hadden ze Ziklag niet kunnen plunderen en afbranden. 
Wat we vooral kunnen leren is dat David de tweede keer wel God om hulp vraagt voordat hij besluit achter de Amalekieten aan te gaan.

**God is trouw aan Zijn dienaar David**
God heeft gezorgd voor de Egyptenaar die is achtergebleven om David van informatie te voorzien van wat er gebeurd is en waar de Amalekieten nu zijn. Wat niet goed is, is dat de Egyptenaar zegt tegen David dat hij moet *zweren op God* dat hij hem niet zal doden, want zweren mag niet van Jezus. 

## Gebed
Almachtige Vader, 

U bent zo trouw en dat heeft U getoond aan David en dat toont U ook elke dag weer aan ons. Gisteren (20180801) was er veel gevaar in het vliegtuig door turbulentie en U bent trouw geweest aan ons en heeft ons beschermd. 
Dank U dat mijn oren ook geen pijn deden in het vliegtuig tijdens het opstijgen en neerdalen. 
U bent ook zo barmhartig. Net zoals David zo barmhartig was geweest naar deze slechte en verdorven mannen, zo bent U ook barmhartig naar ons toe, want wij ook zijn slecht en verdorven. U heeft ons uitgekozen om Uw kinderen te mogen zijn. 

Dank U wel dat U zo goed voor ons bent. 

Dit alles vraag ik U in de Naam van Jezus Christus. 
Amen.

