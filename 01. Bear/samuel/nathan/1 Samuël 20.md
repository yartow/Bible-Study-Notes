# 1 Samuël 20
#biblestudy/devotionals/samuel/nathan

## Schriftlezing
### David vlucht voor Saul

**David gaat naar Jonatan**
20:1 Toen vluchtte ​David​ weg uit het profetenhuis in Rama. Hij ging naar ​Jonatan​ en vroeg hem: ‘Wat heb ik verkeerd gedaan? Heb ik je vader kwaad gedaan? Waarom probeert hij mij te doden?’ 2Maar ​Jonatan​ zei: ‘Mijn vader wil jou helemaal niet doden. Dat is onmogelijk. Hij bespreekt altijd alles met mij, belangrijke en onbelangrijke dingen. Waarom zou hij hierover dan niet met mij praten?’
3 Maar ​David​ zei: ‘Ik weet het zeker. Jouw vader weet heel ​goed​ dat wij goede vrienden zijn. Daarom heeft hij jou niets verteld. Het zou je alleen maar verdriet doen. Maar ik ben er zeker van dat hij mij wil doden. Dat is zo zeker als de Heer leeft, en zo zeker als jijzelf leeft!’

**David zegt wat Jonatan moet doen**
4 Toen vroeg ​Jonatan: ‘Wat wil je dat ik doe?’ 5David​ antwoordde: ‘Morgen begint het ​Feest van Nieuwe Maan. Ik moet dan eigenlijk samen met de ​koning​ bij het feestmaal zijn. Maar als jij het goedvindt, dan verstop ik me tot de avond buiten de stad. 6Als je vader me mist, moet je zeggen: ‘David​ heeft me gevraagd of hij snel naar Betlehem mocht gaan. Want zijn hele ​familie​ brengt daar het jaarlijkse ​offer.’ 7Als je vader dat goedvindt, dan ben ik veilig. Maar als hij kwaad wordt, dan weet je zeker dat hij mij wil doden.
8Doe dat alsjeblieft voor mij. Denk aan de plechtige afspraak die je met me gemaakt hebt. De Heer weet daarvan. Als ik iets verkeerds gedaan heb, mag jij me doden. Maar zorg er in ieder geval voor dat je vader mij niet doodt.’
9Maar ​Jonatan​ zei: ‘Je zult zeker niet sterven! Als ik zeker weet dat mijn vader jou wil doden, dan zal ik het je vertellen.’ 10David​ vroeg: ‘Hoe kom ik te weten wat je vader gezegd heeft?’ 11Toen zei ​Jonatan: ‘Kom, we gaan de stad uit.’

**Jonatan en David maken een afspraak**
Toen ze buiten de stad waren, 12zei ​Jonatan: ‘Ik zal morgen of overmorgen uitzoeken hoe mijn vader over je denkt. Dat is zo zeker als de Heer, de God van Israël, leeft. Als mijn vader goed over je denkt, dan stuur ik iemand om je dat te vertellen. 13Maar als hij je wil doden, dan kom ik dat zelf vertellen. En dan help ik je om te ontsnappen. De Heer mag me straffen als ik dat niet doe. Ik hoop dat de Heer jou zal helpen, net zoals hij vroeger mijn vader geholpen heeft.
14-15Beloof me dat je altijd goed voor mij zult zijn. Als ik nog leef wanneer jij koning wordt, maar ook als ik dan al gestorven ben. Beloof me dat je dan goed zult zijn voor mijn nakomelingen. Ook als de Heer al jouw vijanden vernietigd heeft. Want dan doe je wat de Heer wil.’
16Jonatan​ maakte een plechtige afspraak met ​David. Die afspraak gold ook voor alle nakomelingen van ​David. 17Jonatan​ zei tegen ​David: ‘Je moet me plechtig beloven dat je altijd mijn vriend zult blijven. Want ik houd net zo veel van jou als van mezelf.’

**Jonatan vertelt zijn plan**
18Jonatan​ zei: ‘Morgen begint het ​Feest van Nieuwe Maan. Als jouw plaats aan tafel leeg blijft, zal iedereen je missen. 19Blijf tot overmorgen weg. En kom dan naar de plaats waar je je al eerder verstopt hebt. Wacht daar bij de Haëzel-rots.
20Dan zal ik drie ​pijlen​ wegschieten, alsof ik ze op een bepaald doel richt. 21Ik zal mijn knecht de opdracht geven om de ​pijlen​ op te halen. Als ik tegen mijn knecht zeg: ‘De ​pijlen​ liggen dichtbij,’ dan moet je tevoorschijn komen. Want dan ben je veilig. Zo zeker als de Heer leeft! 22Maar als ik tegen mijn knecht zeg: ‘De ​pijlen​ liggen verder weg,’ dan moet je vluchten. Want dan stuurt de Heer je weg. 23Denk aan alles wat we elkaar beloofd hebben. De Heer weet daarvan.’
24Daarna verstopte ​David​ zich buiten de stad.

**David is niet op het feest**
Toen begon het ​Feest van Nieuwe Maan. ​Koning​ ​Saul​ ging aan tafel zitten voor de maaltijd. 25Hij zat op zijn eigen plaats, bij de muur. ​Jonatan​ en Abner gingen bij hem aan tafel zitten. ​Jonatan​ zat tegenover hem en Abner naast hem. Maar de plaats van ​David​ bleef leeg. 26Saul​ zei er die dag niets van. Hij dacht: Misschien is ​David​ ​onrein​ en mag hij daarom niet bij de maaltijd zijn.
27 Maar ook op de tweede dag van het feest bleef de plaats van ​David​ leeg. Toen vroeg ​Saul​ aan ​Jonatan: ‘Waarom is die zoon van ​Isaï​ gisteren en vandaag niet naar de maaltijd gekomen?’ 28Jonatan​ antwoordde: ‘David​ heeft mij gevraagd of hij snel naar Betlehem mocht gaan. 29Hij wilde alleen maar gaan als ik het goedvond. Zijn ​familie​ brengt daar een ​offer. En zijn broer heeft gezegd dat hij moest komen. Daarom is hij er nu niet.’

**Saul wordt woedend**
30Toen werd ​Saul​ woedend op ​Jonatan. Hij schreeuwde: ‘Verrader! Ik wist wel dat je die zoon van ​Isaï​ zou helpen. Schaam je! Je maakt jezelf en je ​familie​ belachelijk. 31Want zolang die zoon van ​Isaï​ leeft, ben jij niet veilig. Je weet niet eens zeker of je dan wel ​koning​ zult worden. Zorg er dus voor dat ​David​ hier komt. Want hij moet sterven!’
32Maar ​Jonatan​ zei tegen zijn vader: ‘Waarom moet hij sterven? Wat heeft hij gedaan?’ 33Toen gooide ​Saul​ zijn ​speer​ naar ​Jonatan​ om hem te doden. Op dat moment wist ​Jonatan​ zeker dat zijn vader ​David​ wilde doden.
34Jonatan​ stond woedend van ​tafel​ op. Hij wilde op die tweede dag van het feest niets meer eten. Hij was boos omdat zijn vader hem beledigd had, en hij maakte zich zorgen om ​David.

**Jonatan waarschuwt David**
35De volgende ochtend ging ​Jonatan​ de stad uit. Hij ging naar de plek waar hij met ​David​ afgesproken had. Een knecht ging met hem mee. 36Jonatan​ zei tegen zijn knecht: ‘Vlug, zoek de ​pijlen​ die ik wegschiet.’ De knecht begon te rennen en ​Jonatan​ schoot een ​pijl​ weg.
37Toen de knecht de ​pijl​ bijna kon pakken, riep ​Jonatan: ‘De ​pijl​ ligt verder weg. 38Snel, schiet op. Blijf niet stilstaan!’ De knecht pakte de ​pijl​ en bracht hem naar ​Jonatan. 39De knecht wist niet wat dat allemaal betekende, dat wisten alleen ​Jonatan​ en ​David.9e
40Jonatan​ gaf zijn wapens aan de knecht en stuurde hem terug naar de stad. 41Toen de knecht weg was, kwam ​David​ tevoorschijn. Hij knielde en maakte drie keer een diepe buiging. ​Jonatan​ en ​David​ kusten elkaar huilend. ​David​ had het meeste verdriet, 42maar ​Jonatan​ zei tegen hem: ‘Ga nu rustig weg. Denk aan wat we elkaar beloofd hebben. De Heer weet daarvan. Hij zal ervoor zorgen dat wij en onze nakomelingen doen wat we beloofd hebben.’

21:1 Toen vluchtte ​David​ weg, en ​Jonatan​ ging terug naar de stad.

## Vragen
**Wat hebben we vandaag gelezen?** 
Vandaag hebben we gelezen dat David en Jonathan een plan maakten omdat Saul David wilde doden. David wist dat Saul hem wilde doden, maar Jonathan geloofde dat niet. Daarom wilde Jonathan dit testen door te verzinnen dat David naar Bethlehem was gegaan. 

**Wat hebben we geleerd?**
Vandaag hebben we geleerd dat we niet meteen mensen moeten geloven, maar dit mogen testen, ook als het je goede vriend is die dat zegt. 
Als je vader jouw vriend wilt vermoorden, aan wiens kan moet je dan staan? Aan de kant van degene die juist is. 

### Gebed
Lieve Here Jezus, 

U weet alles en U weet wat er in de harten zit van mensen. U wist dat Saul David wilde vermoorden en U wist ook dat Saul slecht zou worden. 
Kijk ook in onze harten, Heer, en laat ons weten wat we moeten veranderen. Laat ons zijn zoals David en spijt betuigen als we fout zitten. 
Laat ons ook vrienden krijgen zoals Jonathan van wie we net zoveel mogen houden als David deed. 

Dit alles vraag ik U in de Naam van Jezus Christus. 
Amen.

## Memorisatie
Psalm 119:96-97
*Aan alles, hoe volkomen ook, heb ik een einde gezien, maar uw gebod is onbegrensd.*
*Hoe lief heb ik uw wet! Zij is mijn overdenking de ganse dag.*