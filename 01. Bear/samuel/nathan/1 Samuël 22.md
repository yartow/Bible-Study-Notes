# 1 Samuël 22
#biblestudy/devotionals/samuel/nathan

**De dood van de priesters**
**Er komen veel mensen naar David**
*22:1David​ vluchtte weer weg uit de stad ​Gat. Hij ging naar een grot dicht bij de plaats Adullam. Zijn broers en de rest van de ​familie​ hoorden dat. Ze kwamen allemaal naar ​David​ toe.*

*2Er kwamen nog meer mensen naar ​David​ toe. Het waren allemaal mensen met problemen. Ze hadden schulden, of ze waren ongelukkig. Het waren ongeveer vierhonderd mensen. ​David​ werd hun ​leider.*

*David brengt zijn ouders naar Moab*
*3-4David verliet de grot samen met zijn vader en moeder. Hij bracht hen naar de koning van Moab, in de stad Mispe. David vroeg aan de koning: ‘Mogen mijn ouders hier alstublieft blijven totdat ik weet wat Gods plan met mij is?’*

*Davids ouders bleven in Moab, en David verstopte zich in de bergen. 5Maar de ​profeet​ Gad zei tegen ​David: ‘U moet niet in de bergen blijven. Ga naar Juda.’ En ​David​ ging naar het Cheret-bos in Juda.*

## Vragen
 **Wat hebben we vandaag gelezen?** 
Vandaag hebben we gelezen dat David naar een andere plaats vluchtte, maar voordat hij verder ging vluchten, zorgde hij wel ervoor dat zijn ouders bescherming hadden. 
Ook hebben we gezien dat David allerlei mensen aantrok die problemen hadden, net zoals hij, zoals schulden en verdriet. 
Daarnaast zien we dat Saul nu iedereen verdenkt en denkt dat iedereen tegen hem in opstand komt, zelfs zijn eigen zoon. 

**Wat hebben we geleerd?**
Vandaag hebben we geleerd dat David vlucht, maar alleen als dat mag van de Heilige Geest, zolang dat mag en waar dat mag. 
We weten ook dat de mensen allemaal van David hielden en niet van Saul. Saul was hard en verbitterd en paranoïde, net zoals Herodes de Grote. Maar David had lief en zorgde voor de mensen, en luisterde naar de Heilige Geest van God. 

### Gebed
Almachtige Vader, 

U bent geweldig groot en heeft alles in Uw hand. U weet wanneer David koning gaat worden en wanneer Saul dat niet meer zal zijn. 
Dank U dat ons beschermt net zoals U David heeft beschermd. Wij hebben ook schulden en zijn soms ook verdrietig. Maar net zoals de mensen bij David konden schuilen, omdat David op hen leek, zo kunnen wij bij U schuilen, Here Jezus, omdat U ook verdriet heeft over de wereld. 

Beschermt U ons ook vandaag, alstublieft, wanneer ik op school ben, en mijn ouders op werk zijn. Zorgt U ervoor dat we niet in de verleiding komen. 

Dit alles vraag ik U in de Naam van Jezus Christus. 
Amen.

## Deel 2
**Wat hebben we vandaag gelezen?** 
Vandaag hebben we gelezen dat Saul alle priesters van de familie van Achimelech heeft vermoord evenals alle mensen van Nob. Saul was helemaal paranoïde geworden en vertrouwde niemand meer. 
We hebben ook gelezen dat de Joodse bewakers de priesters niet wilden doden, maar Doëg de Edomiet wel. 
Eén zoon van Achimelech was echter ontsnapt en vluchtte naar David toe. 

**Wat hebben we geleerd?**
We hebben geleerd dat het een Edomiet was die de priesters vermoordde, net zoals koning Herodus ook een Edomiet was die de Allerhoogste priester van God heeft vermoord, Jezus Christus. 
Saul was paranoïde omdat hij bang was zijn eigen troon te verliezen. Toen hij niet meer de Heilige Geest van God heeft, gebeurden er zulke dingen. 

### Gebed
Lieve Here Jezus,

Wij prijzen U voor Uw grootheid en Uw zorg voor ons. U heeft ons niet beloofd dat we zullen blijven leven, net zoals de mensen van Nob allemaal waren doodgegaan, ook al zaten daar heel veel onschuldigen bij. Maar we weten wel dat U alles in de hand heeft. 
Ook in ons leven zullen wij misschien ziek worden en doodgaan, maar U heeft alles in Uw hand. Er zullen in ons leven mensen zijn zoals Saul, die slecht zijn, ons de schuld geven en ons niet geloven als wij de waarheid vertellen, maar U zult deze slechte mensen straffen. 
Helpt U ons te kunnen schuilen bij iemand zoals David, die dezelfde vijand heeft als wij. 

Dit alles vraag ik U in de Naam van Jezus Christus. 
Amen.

