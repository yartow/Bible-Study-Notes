# Lukas 3
## 20180203 
**Johannes de Doper**
**Johannes begint met zijn werk**
*3 1Het was het vijftiende jaar van de regering van ​keizer​ ​Tiberius. ​Pontius ​Pilatus​ bestuurde de provincie Judea. ​Herodes​ was koning van Galilea, en zijn broer ​Filippus​ was koning van de gebieden Iturea en Trachonitis. En ​Lysanias​ was koning van Abilene. 2Annas en Kajafas waren ​hogepriester. In dat jaar werd Johannes, de zoon van ​Zacharias, door God geroepen. Johannes leefde in de woestijn.*

*3Toen ging Johannes naar het gebied bij de ​Jordaan. Daar zei hij tegen de mensen: ‘Begin een nieuw leven en laat je dopen! Dan zal God je ​zonden​ ​vergeven.’*

*4In het ​boek​ van de ​profeet​ ​Jesaja​ staat al over Johannes geschreven: «Hij roept in de woestijn: Opzij voor de ​Heer! Maak de weg klaar voor de ​Heer! 5Maak de ​weg​ recht, zonder bochten. Maak de ​weg​ vlak, haal alle bergen en dalen ​weg. 6Dan zal iedereen zien dat God redding brengt.»*

*Johannes geeft een waarschuwing*
*7Er kwamen heel veel mensen naar Johannes om ​gedoopt​ te worden. Johannes zei tegen hen: ‘Stelletje slangen! Jullie denken dat je slim genoeg bent om te ontsnappen aan Gods straf. 8-9Jullie zeggen: ‘We horen toch bij het volk van Abraham?’*

*Maar luister naar mijn woorden: God kan van de stenen die hier liggen een nieuw volk van Abraham maken. Laat eerst maar eens zien dat jullie je leven echt willen veranderen! Jullie moeten goede dingen doen. Dan zullen jullie lijken op een boom met goede vruchten. Want God zal alle bomen zonder goede vruchten omhakken en in het vuur gooien. De bijl ligt al klaar.’*

*Johannes vertelt hoe je moet leven*
*10De mensen vroegen aan Johannes: ‘Wat moeten we doen om goed te leven?’ 11Hij antwoordde: ‘Stel dat je twee hemden hebt. Geef er dan één aan iemand die helemaal geen hemd heeft. En deel je eten met mensen die honger hebben.’*

*12Er kwamen ook ​tollenaars​ die ​gedoopt​ wilden worden. Ook zij vroegen aan Johannes: ‘Meester, wat moeten we doen om goed te leven?’ 13Tegen hen zei Johannes: ‘Laat de mensen niet te veel betalen.’ 14Daarna vroegen een paar ​soldaten: ‘En wat moeten wij doen?’ Johannes zei: ‘Wees tevreden met je loon. Pak van niemand geld af.’*

Wat hebben we geleerd vandaag:
* Als je verkeerd doet, moet je spijt hebben en sorry zeggen. Je moet dit echt menen. 
* Daarnaast moet je ook je spullen delen met andere mensen en niet van hen afpakken. 

### Gebed 

Lieve Here God, 

Prijzen: 
U hebt de Aarde gemaakt.
U kunt van stenen mensen maken. 
U kunt mensen genezen. 

Danken: 
Dank U dat U mij gemaakt hebt. 
Het spijt me voor de dingen die ik verkeerd gedaan heb. Dank U wel dat U mij hebt vergeven. 
Dank U wel dat ik zoveel spullen heb om te mogen delen met anderen. 

Vragen: 
Ik vraag U om vrede in ons hart.
Helpt U mij om te genezen, als dat Uw wil is. Helpt U mij om te begrijpen waarom ik ziek ben. 

Ik dank U voor alles en ik vraag U dit in de naam Uw Zoon Jezus Christus. 
Amen.


#biblestudy/devotionals