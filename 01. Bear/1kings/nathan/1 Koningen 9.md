# 1 Koningen 9
#biblestudy/devotionals/1kings/nathan

## Lezen
1 Koningen 9:1-9

### Wat hebben we vandaag gelezen? 
Vandaag hebben we gelezen dat God in een droom aan Salomo verscheen en hem iets beloofde en ook een waarschuwing gaf. God beloofde Salomo dat als Salomo en zijn volk goed waren, zijn nakomelingen God altijd zouden mogen vereren en dat God hen zou beschermen. 
Maar als ze God niet gehoorzaam waren, dan zou God de andere volken de Joden laten uitlachen.

### Wat hebben we vandaag geleerd? 
Vandaag hebben we geleerd dat we altijd God moeten gehoorzamen. Hij houdt Zich aan Zijn beloftes, maar ook aan Zijn waarschuwingen. 

## Gebed
Almachtige God, 

Dank U dat we U altijd kunnen vertrouwen op Uw Woord. Als U ons iets belooft, dan is het echt en U houdt U altijd aan Uw beloftes, net zoals U dat heeft gedaan voor de Joden. 

Dank U wel dat ik ook op Uw beloftes mag vertrouwen, dat ik naar de hemel mag gaan als ik geloof in U en dat de Here Jezus God is, en dat U mijn Heer en meester bent, en dat U mij altijd zult beschermen. 

Dit alles vraag ik U in de naam van Uw Zoon, Jezus Christus. 
Amen. 

## Lezen
1 Koningen 9:10-28

### Wat hebben we vandaag gelezen? 
Vandaag hebben we gelezen dat Salomo was getrouwd met een Egyptische prinses, heel veel goud had, paarden en heel veel slaven van heidense volken. 

### Wat hebben we vandaag geleerd? 
Vandaag hebben we geleerd dat Salomo alle drie wetten overtrad die voor koningen golden: geen paarden, geen verzameling van goud, geen veelvoud aan vrouwen en vooral niet heidense vrouwen. 
Hierdoor zou Salomo uiteindelijk God vergeten en andere goden volgen. 

## Gebed
Lieve Here Jezus, 

Dank U voor deze les vandaag, omdat ik weer iets nieuws heb geleerd. U wilt niet dat we teruggaan naar de plaats waar wij slaven waren. Voor de Joden was dat Egypte, dat is waar ze slechte herinneringen hebben, slechte afgoden vereerden en waar ze constant gestraft werden en behandeld werden als slaven. 
U wilt ook niet dat wij terugkeren naar ons oude leven van zonde, maar U wilt dat wij in het licht leven, met U, een goede relatie hebben met U en zondeloos leven. 

Helpt U ons daarbij.

Dit alles vraag ik U in de naam van Uw Zoon, Jezus Christus. 
Amen.  


