# 1 Koningen 2 
#biblestudy/devotionals

### Wat hebben we vandaag gelezen?
We hebben gelezen dat David sterft en Salomo aanstelt als de nieuwe koning van IsraÃ«l.
Simi kreeg nog een kans van koning Salomo nadat hij koning David had vervloekt, maar moest uiteindelijk toch nog sterven omdat hij niet deed wat koning Salomo hem had opgedragen. 
Ook Joab moest sterven en Abiathar werd verbannen naar zijn eigen land, omdat zij beiden niet trouw waren geweest aan koning David. 
Ook Adonijah moest sterven omdat hij gepoogd had de troon van Salomo te stelen. Eerst deed hij door Joab en Abiathar mee te nemen en een parade te beginnen in het land met de aankondiging dat hij koning was. Om deze reden, maar ook omdat Joab twee onschuldigen had gedood, moest Joab sterven (cf. 1 Koningen 1). Daarna poogde hij met Abishag te trouwen, om op deze manier koning te worden, want degene die met de vrouw van de koning trouwt, mag koning worden. 

### Wat hebben we geleerd?
We hebben geleerd dat je de koning moet respecteren, vooral als God de koning heeft uitgekozen. Je mag niet zijn troon van hem afpakken, en wie dat doet, zal uiteindelijk gestraft worden. 
Al deze straffen werden uitgevoerd na Davids dood. 

## Gebed
Almachtige Vader, 

Dank U voor deze wijze les vandaag, dat we mogen weten dat we degenen moeten respecteren die U heeft aangesteld om onze koning te zijn. Helaas waren David en Salomo allebei mens en maakten ze ook fouten. Ik weet niet wat ik moet doen als de koning zegt dat ik iets verkeerds moet doen. Moet ik dan naar hem luisteren? Waarschijnlijk niet, omdat U de allergrootste bent en ik moet in de eerste plaats naar U luisteren.

Helpt U mij om sterk te zijn en veel durf te hebben om niet naar een baas of leider of koning te luisteren als hij tegen mij zegt dat ik iets verkeerds moet doen. U bent namelijk mijn baas, mijn leider en mijn koning, voor altijd mijn leven lang en daarna nog. 

Dit alles vraag ik U in de Naam van Jezus Christus. 
Amen.

#biblestudy/devotionals/1kings #biblestudy/devotionals/1kings/nathan
