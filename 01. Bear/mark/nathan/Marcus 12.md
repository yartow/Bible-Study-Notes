# Marcus 12
***Het voorbeeld van de wijngaard***
*1 Jezus sprak tegen de priesters, de wetsleraren en de leiders van het volk. Hij gaf hun een voorbeeld. Hij zei: ‘Een man heeft een wijngaard. Hij bouwt er een muur omheen, en maakt een bak om de druiven in te persen. Ook bouwt hij een toren voor het bewaken van de wijngaard. Dan verhuurt hij de wijngaard aan boeren, en gaat zelf op reis.*
*2 In de tijd van de oogst stuurt de man een knecht naar de wijngaard. Die moet bij de boeren een deel van de opbrengst ophalen. 3 Maar de boeren grijpen die knecht. Ze slaan hem en ze sturen hem weg met lege handen.*
*4 Dan stuurt de man een andere knecht naar de wijngaard. Maar de boeren slaan die knecht in zijn gezicht en ze beledigen hem. 5 De man stuurt een derde knecht. Maar de boeren slaan die knecht dood. Zo gaat het ook met alle andere knechten. Sommigen worden in elkaar geslagen, anderen worden vermoord.*
*6 Dan heeft de man alleen nog zijn zoon, van wie hij veel houdt. Die stuurt hij als laatste naar de wijngaard. Want de man denkt: Voor mijn zoon zullen de boeren wel respect hebben.*
*7 Maar de boeren zeggen tegen elkaar: ‘Kijk, daar komt de zoon. Hij zal al het bezit van zijn vader krijgen. Kom, we slaan hem dood! Dan is de wijngaard van ons.’ 8 De boeren grijpen de zoon. Ze slaan hem dood, en gooien zijn lichaam de wijngaard uit.’*
***Het voorbeeld gaat over de leiders***
*9 Jezus zei: ‘Wat zal de eigenaar van de wijngaard nu doen? Hij zal zelf komen. Hij zal de boeren doden, en de wijngaard aan anderen geven.’*
*10 Jezus zei verder: ‘Jullie kennen deze tekst uit de heilige boeken toch wel: «De bouwers gooiden één van de stenen weg. Maar dat werd juist de belangrijkste steen van het gebouw. 11 God heeft dat zo bepaald. En de mensen kunnen het niet begrijpen.»’*

**vragen**
1. Wat de echte naam van deze belangrijkste steen? **Antwoord.** De hoeksteen 
2. Wat wordt er in vers 11 bedoeld? **Antwoord.** Er staat in de HSV dat "zij" zich zullen *stoten* aan deze steen. Wat gebeurt er als je je stoot aan een steen? Dan struikel je erover heen en je valt, of je gaat je ernstig pijn doen. Dit is wat er gebeurt met mensen die niet goed met de hoeksteen, i.e. Jezus, om gaan. 
Ze beschouwden Jezus als een normale steen, een niet nuttig steen en gooiden Hem weg. Later zouden ze zelf over deze steen struikelen. 
Sterker nog, deze steen zou zo een grote steen worden op de weg, dat ze de Weg niet meer zouden kunnen bewandelen. Het is de enige weg naar God, maar ze hebben nu hun eigen weg geblokkeerd door deze steen erop te plaatsen. 


*12 De priesters, de wetsleraren en de leiders van het volk snapten dat het voorbeeld van de boeren over hen ging. Ze waren bang dat de mensen nu boos op hen zouden worden. Daarom lieten ze Jezus daar staan en liepen ze weg. Ze maakten een plan om hem gevangen te nemen.* 

***Een vraag met een slechte bedoeling***
*13 De leiders stuurden een paar farizeeën en dienaren van koning Herodes naar Jezus toe. Die moesten proberen om Jezus iets te laten zeggen dat strafbaar was. 14 Ze kwamen bij Jezus en zeiden: ‘Meester, u spreekt altijd de waarheid. U zegt geen andere dingen om mensen een plezier te doen, of omdat u bang bent. U vertelt altijd precies wat God van ons wil. Zeg eens, mogen wij belasting betalen aan de keizer of niet?’*
*15 Maar Jezus wist dat ze met die vraag een slechte bedoeling hadden. Hij zei: ‘Jullie willen mij in de val laten lopen! Vooruit, laat mij eens een geldstuk zien.’ 16 De farizeeën en de dienaren gaven hem een geldstuk. Toen zei Jezus: ‘Wie staat er op deze munt?’ Ze antwoordden: ‘De keizer.’*
*17 Toen zei Jezus: ‘Geef aan de keizer wat voor de keizer is. En geef aan God wat voor God is.’ Hun mond viel open van verbazing over dat antwoord.*

**vragen** 
1. Kan je letterlijk je mond open laten vallen van verbazing? **Antwoord.** ja, dat doe je toch zelf ook? 

**wat hebben we geleerd?** 
we hebben geleerd dat de farizeeën steeds dachten dat ze de keuze moesten maken om geld te geven aan de keizer of aan God. Jezus zei echter dat ze die keuze niet hoefden te maken, ze moesten het allebei doen. 

***De sadduceeën stellen een vraag***
*18 Toen kwamen er sadduceeën naar Jezus toe. Sadduceeën geloven niet dat de mensen zullen opstaan uit de dood. Ze zeiden tegen Jezus: 19 ‘Meester, in de wet van Mozes staat deze regel: «Het kan gebeuren dat een man sterft zonder kinderen, en dat zijn vrouw alleen achterblijft. Dan moet de broer van die gestorven man trouwen met de weduwe. Hij moet zorgen dat er een kind komt voor zijn gestorven broer.»*
*20 Maar stel: Er zijn zeven broers. De oudste trouwt. Maar hij sterft zonder kinderen, en zijn vrouw blijft alleen achter. 21 Dan trouwt de tweede broer met de vrouw. Maar ook hij sterft zonder kinderen. Met de derde broer gaat het net zo. En met de anderen ook. 22 Alle zeven broers sterven zonder kinderen. Als laatste sterft de vrouw. 23 Nu is onze vraag: Wat gebeurt er als de mensen opstaan uit de dood? Met wie zal die vrouw dan getrouwd zijn? Want alle zeven broers zijn met haar getrouwd geweest!’*

***Jezus geeft antwoord op de vraag***
*24 Jezus antwoordde de sadduceeën: ‘Jullie hebben het helemaal fout! Jullie begrijpen de heilige boeken niet. En jullie begrijpen niet hoe machtig God is. 25 Als de mensen opstaan uit de dood, dan leven ze niet meer als getrouwde mensen. Dan leven ze zoals de engelen in de hemel.’*
*26Jezus zei verder: ‘Jullie geloven niet dat de mensen zullen opstaan uit de dood. Maar jullie kennen het verhaal over de brandende doornstruik in het boek van Mozes toch wel? Daar zegt God tegen Mozes: «Ik ben de God van Abraham, Isaak en Jakob.» 27 God is geen God van dode mensen, maar van levende mensen. Jullie hebben het dus helemaal fout.’*

**wat hebben we hier geleerd?**
In al deze verhalen lezen we dat men Jezus in de val probeert te lokken m.b.v. de Wet van God. dat lukt hen echter niet, want de Wet is perfect. De saducceeën wilden Jezus tonen dat de opstanding na de dood niet overeenkomt met de Bijbel, maar Jezus laat zien dat dat niet zo is. We hebben ook geleerd dat engelen niet trouwen, daarom hoeft de vrouw niet te trouwen in de hemel. 

**vragen**
1. Wat heeft het verhaal van de brandende doornstruik te maken met de opstanding na de dood? **Antwoord.** we weten dat God de god van levenden is en niet van doden. Als God zegt dat Hij de God van Abraham, Isaak en Jakob is, dan betekent dat dat dezen niet meer dood zijn, maar zijn opgestaan. 

***De belangrijkste regel in de wet***
*28 Toen kwam er een wetsleraar bij Jezus. Hij had de discussie met de sadduceeën gehoord. Hij vond dat Jezus hun heel goed geantwoord had. Nu stelde hij een vraag. Hij zei: ‘Wat is de belangrijkste regel in de wet?’*
*29Jezus antwoordde: ‘Dit is de belangrijkste regel: «Luister goed, Israëlieten! De Heer, onze God, is de enige God. 30 Je moet van hem houden met je hele hart, met je hele ziel, met je hele verstand en met al je kracht.» 31 Daarna komt deze regel: «Van de mensen om je heen moet je evenveel houden als van jezelf.» Dat zijn de twee belangrijkste regels.’*
*32 De wetsleraar zei: ‘Inderdaad, meester, u hebt gelijk. Alleen de Heer is God, er is geen andere god. 33 En wij moeten van hem houden met ons hele hart, met ons hele verstand en met al onze kracht. En van de mensen om ons heen moeten we evenveel houden als van onszelf. Die regels zijn veel belangrijker dan alle offers in de tempel.’*
*34 Jezus vond dat een verstandige reactie. Daarom zei hij: ‘Jij bent dicht bij Gods nieuwe wereld.’*
*Daarna durfde niemand meer een vraag aan Jezus te stellen.*
**vragen** 
1. Is de wetsleraar dus goed? **Antwoord.** #todo/opzoeken 

***Jezus vertelt over de messias***
*35-36 Jezus sprak in de tempel tegen de mensen. Hij gaf uitleg over de messias. Hij zei: ‘De wetsleraren zeggen dat de messias een zoon van David is. Maar luister eens wat David zelf gezegd heeft over de messias: «God zei tegen mijn Heer: Kom naast mij zitten, aan de rechterkant. Ik zal je vijanden diep voor jou laten buigen.»*
*Dat is wat David gezegd heeft. Het zijn woorden van de heilige Geest. 37 David zelf noemde de messias dus zijn Heer. Hoe kan de messias dan tegelijk Davids zoon zijn?’*
*De mensen hielden ervan om naar Jezus te luisteren.*



***Jezus waarschuwt voor de wetsleraren***
*38 Jezus gaf de mensen deze les: ‘Pas op voor de wetsleraren! Zij lopen graag rond in deftige kleren. Ze willen beleefd gegroet worden op straat. 39 Ze willen de beste plaatsen hebben in de synagoge. En ze willen de mooiste plaatsen krijgen bij een feestelijke maaltijd. 40 Ze doen net alsof ze uren aan het bidden zijn. Maar intussen pakken ze het bezit van weduwen af. God zal de wetsleraren extra streng straffen.’*

***Een arme weduwe geeft geld***
*41 Jezus ging in de tempel bij de geldkist zitten. Hij keek hoe de mensen geld in de kist deden. Veel rijke mensen gaven veel geld. 42 Er kwam ook een arme weduwe. Zij deed twee muntjes in de geldkist. Die waren bijna niets waard.*
*43 Toen riep Jezus zijn leerlingen bij zich en zei: ‘Luister goed naar mijn woorden: Die arme vrouw heeft het meest gegeven van allemaal. 44 Want de anderen gaven een deel van het geld dat ze overhadden. Maar die vrouw gaf geld dat ze niet kon missen. Ze gaf al het geld dat ze had, alles waarvan ze moest leven.’*


#biblestudy/devotionals/mark/nathan
