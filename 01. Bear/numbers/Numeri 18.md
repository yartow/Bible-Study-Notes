# Numeri 18
**Plichten en rechten van priesters en Levieten**
*1 De HEERE zei tegen ​Aäron: ~U, uw zonen en uw ​familie~ ​ met u, moeten de gevolgen dragen van ongerechtigheid in het ​ ~heiligdom~. En ~u, en uw zonen met u~, moeten de gevolgen dragen van ongerechtigheid binnen uw ~priesterambt~.*

In het eerste geval bedoelt God waarschijnlijk de Aäronieten en de andere mensen uit zijn vaders gezin (dat is dus alleen Mozes erbij) en in het tweede geval alleen de Aäronieten. Aäron is weliswaar de leider, hij mag veel dingen doen, maar hij moet ook veel dingen doen. Iedere keer als iemand in het heiligdom iets verkeerds doet, moet hij er weer voor betalen. 
Wat is het verschil tussen het heiligdom en het priesterambt? Het heiligdom bevat alle heilige taken binnen de tempel (in dat geval, de tabernakel). Het priesterambt gaat alleen over de taken van de priester. 

*2 En u moet ook uw broeders, de ​stam Levi, de stam van uw vader, met u naar voren doen komen, zodat zij zich bij u aansluiten en u dienen. U echter, en uw zonen met u, moeten vóór de ​ ~tent​ van de getuigenis~ zijn.*

Wat is de "tent​ van de getuigenis"? Dat is de tent waarin de Ark zit, ofwel het *Heilige der Heilige.*
Hierin wordt geïnstrueerd dat de Levieten de Aäronieten moeten dienen. 
Waarom staat er "vóór"? Omdat de Aäronieten niet *in* het Heilige der Heilige mochten zijn. 

*3 Zij zullen uw taak vervullen en de taak ten behoeve van heel de ​tent. Alleen mogen zij niet in de nabijheid komen van de voorwerpen van het ​heiligdom, en van het ​altaar, opdat zij niet sterven, zij niet en u ook niet. 4 Maar zij moeten zich bij u aansluiten en de taak ten behoeve van de ​tent​ van ontmoeting vervullen, heel de dienst van de ​tent. Een onbevoegde mag echter niet in uw nabijheid komen.*
*5U moet dus de taak ten behoeve van het ​heiligdom​ en de taak ten behoeve van het ​altaar​ vervullen, opdat er geen grote toorn meer zal zijn tegen de Israëlieten.*
*6 Want Ik, zie, Ik heb uw broeders, de ​Levieten, uit het midden van de Israëlieten genomen: zij zijn een geschenk voor u, gegeven aan de HEERE, om de dienst van de ​tent​ van ontmoeting te verrichten.*

::Als je iets voor God mag doen, maakt het niet uit wat het is, of hoe zwaar of vies het is, het is altijd een geschenk.:: 

*7 U echter, en uw zonen met u, moeten uw priesterambt waarnemen, met betrekking tot alle zaken van het ​altaar​ en met betrekking tot wat achter het voorhangsel is, en u moet daarbij dienen. Uw priesterambt geef Ik u als een dienst, een geschenk. De onbevoegde echter die nadert, moet ter dood gebracht worden.*

Is het een geschenk om priester te mogen worden? Ook als je geen alcohol meer mag drinken? Ook als je kinderen geen keuze meer krijgen in het kiezen van hun toekomst? Ook als je constant in gevaar leeft? Je zit de hele tijd in de buurt van dingen die je niet mag aanraken, ook mag je geen verkeerde doen (zoals Aärons zonen hebben gedaan en daarom zijn gestorven).
::Dicht bij God zijn is het grootste geschenk dat je kan krijgen—wat je daar ook voor moet opgeven.:: 

*8 De HEERE sprak tot ​Aäron: En Ik, zie, Ik heb u gegeven de taak van Mijn hefoffers. Met alle ​heilige​ gaven van de Israëlieten heb Ik ze aan u gegeven, omwille van de ​zalving, en aan uw zonen, als een eeuwige verordening.*

*9 Van de allerheiligste dingen die van het vuuroffer zijn overgebleven, zal dit voor u zijn: al hun offergaven, met al hun graanoffers, en met al hun zondoffers, en met al hun schuldoffers, waarmee zij Mij hun schuld vergoeden. Dat is het allerheiligste voor u en uw zonen. 10 Op een allerheiligste plaats moet u het eten. Al wie mannelijk is, mag het eten, het moet een ​heilige​ zaak voor u zijn.*
*11 En dit zal voor u zijn: het hefoffer van hun gave, met alle beweegoffers van de Israëlieten. Ik geef ze u, en uw zonen, en uw dochters met u, als een eeuwige verordening. Ieder die in uw ​huis​ ​rein​ is, mag dat eten.*

#biblestudy/questions Waar moeten de dochters dit eten?

*12 Al het beste van de olie, en al het beste van de nieuwe ​wijn​ en het koren, hun eerstelingen, die zij de HEERE zullen geven, Ik geef het u.**13 De eerste vruchten van alles wat op hun land is, die zij de HEERE zullen brengen, zullen voor u zijn. Ieder die in uw ​huis​ ​rein​ is, mag dat eten. 14 Alles in Israël waarop de ​ban​ rust, zal voor u zijn.*

*15 Alles wat de baarmoeder opent, van alle vlees dat zij de HEERE zullen aanbieden, onder de mensen en onder de dieren, zal voor u zijn. Alleen moet u de eerstgeborenen van de mensen zeker vrijkopen. Ook de eerstgeborenen van de onreine dieren moet u vrijkopen.*

*16 Wat betreft de dieren die vrijgekocht worden, u moet die vanaf een maand oud vrijkopen, tegen een door u bepaalde waarde, voor het bedrag van vijf ​sikkel, gerekend volgens de ​sikkel​ van het ​heiligdom; die is twintig gera waard.*

*17Maar het ​eerstgeborene​ van een rund, of het ​eerstgeborene​ van een schaap, of het ​eerstgeborene​ van een ​geit​ mag u niet vrijkopen: ze zijn ​heilig. Hun ​bloed​ moet u op het ​altaar​ sprenkelen en hun vet moet u in rook laten opgaan, als een vuuroffer, als een aangename geur voor de HEERE.*

*18 Hun vlees is voor u. Zowel het borststuk van het beweegoffer als de rechterachterbout is voor u.*
*19 Alle hefoffers van de geheiligde gaven die de Israëlieten de HEERE moeten brengen, geef Ik u, en uw zonen, en uw dochters met u, als een eeuwige verordening. Het is een eeuwig, met zout bekrachtigd ​verbond, voor het aangezicht van de HEERE, voor u en voor uw nageslacht met u.*

Waarom staat dit nogmaals opgeschreven? Hier wordt gespecificeerd welk deel voor de dochters en zonen zijn. In vers 11 stond namelijk niet om welk deel het ging. 
Daarnaast is hier nog de toevoeging dat dit voor eeuwig geldt. #biblestudy/questions Waarom staat hier alleen "alle *hef*offers"? Welke delen van het dier gelden dan voor de beweegoffers? Geldt dit dan niet voor eeuwig voor de beweegoffers?

*20 Ook zei de HEERE tegen ​::Aäron::: U zult in hun land geen erfelijk bezit nemen, en u zult geen aandeel in het midden van hen hebben. Ik ben uw deel en erfelijk bezit, in het midden van de Israëlieten.*

*21En zie, aan de nakomelingen van ::Levi:: heb Ik alle ​tienden​ in Israël als erfelijk bezit gegeven, als vergoeding voor hun dienst, die zij verrichten, de dienst in de ​tent​ van ontmoeting.*
*22 De Israëlieten mogen niet meer in de nabijheid van de ​tent​ van ontmoeting komen, en ​zonde​ op zich laden en daardoor sterven.*
 #biblestudy/questions Waarom staat hier "niet *meer*"? Het mocht vroeger toch ook al niet? 

*23 Maar de ​Levieten, zij moeten de dienst van de ​tent​ van ontmoeting verrichten, en zij moeten zelf hun ongerechtigheid dragen. Dat zal een eeuwige verordening zijn, al uw generaties door, en in het midden van de Israëlieten mogen zij geen erfelijk bezit ontvangen, 24 want de ​tienden​ van de Israëlieten, die zij voor de HEERE als hefoffer moeten brengen, heb Ik de ​Levieten​ als erfelijk bezit gegeven. Daarom heb Ik tegen hen gezegd: Zij mogen in het midden van de Israëlieten geen erfelijk bezit ontvangen.*

Het is niet eerlijk als de Levieten zowel land mogen ontvangen als tienden.

*25 De HEERE sprak tot ​Mozes: 26 U moet ook tot de ​Levieten​ spreken en tegen hen zeggen: Wanneer u van de Israëlieten de ​tienden​ ontvangt, die Ik u gegeven heb als uw erfelijk bezit onder hen, dan moet u daarvan voor de HEERE een hefoffer brengen, de ​tienden​ van die ​tienden.*
*27 Het zal u toegerekend worden als uw hefoffer, als het koren van de ​dorsvloer​ en de inhoud van de ​perskuip.*

Hoe kun je iets offeren als het offer van iemand kwam? De priester mag een tiende van de offers gebruiken als eigen offer voor zichzelf. Ook al is dat niet betaald door de priester zelf (want hij heeft geen eigen bezit), maar God zal het hem toerekenen, *alsof* het van hem was. 

*28 Zo moet ook u een hefoffer voor de HEERE brengen van al uw ​tienden, die u van de Israëlieten ontvangt, en u moet het hefoffer daarvan voor de HEERE aan de ​priester​ ​Aäron​ geven.*
*29 Van alles wat u geschonken wordt, moet u elk hefoffer voor de HEERE brengen, van al het beste ervan, als ​heilige​ gave daarvan.*

De Israëlieten moeten het beste geven aan de Heere, maar van dit alles, moeten de priesters nogmaals het beste kiezen en dit geven aan Aäron. 

*30 U moet tegen hen zeggen: Wanneer u het beste ervan brengt, zal het de ​Levieten​ toegerekend worden als de opbrengst van de ​dorsvloer​ en de opbrengst van de ​perskuip.*
*31 U mag dat op elke plaats eten, u en uw ​huis, want dat is uw loon als vergoeding voor uw dienst in de ​tent​ van ontmoeting.*

Hier gaat het over graan en wijn, die mogen overal gegeten worden (behalve het gedeelte dat geofferd aan de Here).

*32 U zult daardoor geen ​zonde​ op u laden, als u maar het beste ervan brengt. Zo zult u de ~geheiligde gaven van de Israëlieten niet ​ontheiligen~, opdat u niet sterft.*

#biblestudy/devotionals/numbers
