# Psalm 103
#biblestudy/devotionals/psalms/2019

*Een psalm van David.* 

## Vers 1. Loof de HEERE , mijn ziel, en al wat in mij is, Zijn heilige Naam.

**Loof.** Het woord leven betekent blijdschap, en het betekent eer geven. Degene Die het verdient krijgt deze lof, Hij krijgt de aandacht. Deze Persoon is God. 

**HEERE.** Yahweh is Zijn Naam en het betekent Ik Ben Die Ik Ben. Niet ik was of ik word, maar nu. Op dit moment al moeten we Hem lof geven. Niet alleen op het moment dat het goed gaat, of wanneer God een wonder verricht, maar ook nu, zelfs als we ons nu helemaal niet zo goed voelen en verdrietig zelfs. 

**Mijn.** Het is onze ziel, niet die van iemand anders. Dat betekent ook dat het onze verantwoordelijkheid is. Alles wat er gebeurt met onze ziel, moeten we verantwoorden naar God toe. Hij zal ons vragen wat er is gebeurd met de ziel die Hij ons gegeven heeft. We zijn ook verantwoordelijk voor wat we met onze ziel anderen aan doen. We kunnen er positieve dingen mee doen en negatieve dingen. Op dit moment vraagt God ons om met onze ziel Hem te loven. 

**Ziel.** De ziel is het innerlijk stukje waarmee we kunnen denken, datgene waarmee we kunnen denken en datgene wat ons menselijk maakt. Dieren vervloeken en zegenen geen andere dieren, dat is aan hen niet gegeven, maar wel aan ons. Met ons verstand wordt er verwacht iets nuttigs gedaan te worden. Onze ziel is meer dan alleen het verstand. Met onze ziel kunnen we oordelen of iets goed is of fout. We hebben dit vermogen gekregen en we moeten het ook gebruiken, namelijk om de foute dingen af te straffen en de goede dingen te doen. 

**En al.** In de eerste plaats moeten we God loven met onze ziel. Op meerdere plekken in de Bijbel staat dat we van God moeten houden met heel ons hart, ziel, verstand en kracht, maar ik denk dat er een reden is dat ziel deze psalm zegt dat onze ziel Hem moet loven, en dat er daarna pas staat "en al wat in mij is". 
We kunnen namelijk God loven met onze kracht, je kunt je handen gebruiken, je lichaam en allerlei dingen doen voor God, zonder te weten waarvoor je het doet. Je kunt ook je verstand gebruiken en als je een beetje slim bent, weet je dat God je beloont voor je goede werken. Maar dat zou de verkeerde motivatie zijn. Je kunt ook God loven met je hart, je hart is waar je gevoelens in zitten. Het is goed om niet alleen maar rationeel God te loven, maar ook emotioneel. Maar we moeten weten dat onze emoties ons ook kunnen bedriegen. Sommige mensen houden bijvoorbeeld zoveel van God op het moment dat Hij een wonder heeft gedaan, maar even later, wanneer ze in een dip zitten, houden ze niet meer van God. Onze emoties zijn als golven, maar onze lof voor God moeten niet zo zijn. 
Dan blijft er over dat met onze ziel Hem moeten loven. Waarom? Zoals hiervoor gezegd is onze ziel dat stuk waarmee we morele waardes hebben en ons onderscheiden van dieren. Onze ziel weet dat God goed is, genadig en rechtvaardig, d.w.z. belonend, maar ook straffend. Onze emoties zouden het niet leuk vinden als we gestraft worden, maar onze ziel weet dat zelfs een straf van God goed is. Onze ziel kan oprecht God loven, in goede en in slechte tijden. Het is ook onze ziel die gevoed wordt als we in contact komen met God en Zijn Woord. 

**In mij.** Uiteindelijk kunnen we God alleen maar loven met hetgeen dat *in* ons zit. We kunnen geld geven aan God, maar het gaat God niet om de hoeveelheid geld, maar om onze hartsgesteldheid daarin. We kunnen dingen doen, maar ook daar geldt hetzelfde. 

**Zijn.** We moeten nooit vergeten dat het om *Zijn* Naam gaat. Alles wat we verkeerd doen heeft invloed op Gods naam, in ieder geval op Zijn reputatie. God Zelf zal niet veranderen, maar wat mensen denken van Hem wel. Wij dragen Zijn Naam op onze hoofd, daarom heten we christenen. Als wij iets slechts doen, krijgt Christus een slechte naam. Over de eeuwen is dat al talloze keren gebeurd en dit is één van de redenen waarom mensen niet geloven in God. Dan noemen ze argumenten zoals pedofilie in de Katholieke Kerk, de kruistochten, de striktheid van de Kerk en het gevangen zetten van tegenstanders. 
We moeten ook weten dat het goede wat we doen ook invloed heeft op Gods Naam. Daarom moeten we continu blijven streven naar het goede, voor Hem, voor anderen en voor ons. 
Blijf onthouden dat het niet om ons gaat, maar om Hem!

**Heilige.** Gods Naam is *heilig*, ook dat mogen we nooit vergeten. *Heilig* betekent dat het smetloos is. Het is volledig vrij van zonde en totaal gericht op het reine. Gods Naam is dat natuurlijk, want Hij heeft nooit iets slechts gedaan, maar Zijn *naam* (met een kleine letter *n*) in de ogen van mensen is niet perfect, en mensen denken dat God wel fouten heeft gemaakt. *Waarom heeft Hij een boom gemaakt waar Adam en Eva niet van mochten eten? Waarom laat hij kleine kinderen sterven, van de honger en andere ellende in Afrika en India?* Dat zijn dingen die mensen denken en God daarvan onterecht de schuld geven. 
Gods Naam is echter heilig en niemand kan daar iets aan veranderen. We moeten voorzichtig omgaan met Zijn naam en de woorden *God* of *Jezus Christus* niet verkeerd gebruiken. Dat is zo belangrijk dat het zelfs één van de Tien Geboden is, op Nummer 2! 
Ook wij zelf moeten om deze reden heilig worden en blijven.

**Naam.** Gods *Naam* is meer dan alleen Zijn reputatie. Het is Zijn hele Persoon, het is alles Wie Hij is. Idealiter, als we Zijn Naam noemen, dan bedoelen we Zijn gerechtigheid, Zijn genade en barmhartigheid, Zijn liefde en kracht, en nog vele andere dingen. 
Als we Gods Naam loven met deze psalm dan loven we elk van de aspecten van Zijn Persoon, alle van de bovenstaande genoemde dingen en alles wat goed is aan Hem.

## Vers 2. Loof de Heer, mijn ziel, en vergeet niet één van Zijn weldaden.

**Vergeet niet.** Al te vaak vergeten we wat de Heer heeft gedaan voor ons. We weten Zijn daad niet meer, maar nog erger, we vergeten ook het gevoel dat erbij hoort.  
Ik ken iemand die van haar geloof is gevallen. Toen ik haar vroeg geloof je dan niet in wonderen? Ze zei daarop dat ze het vroeger wel geloofde, maar nu, achteraf, ziet ze het gewoon als toevalligheden. Zelfs de dankbaarheid is weg!  
Dit gebeurt helaas ook te vaak bij ons, zelfs bij mensen die wel geloven.  
Wij zijn vergeetachtige mensen en zelfs voor het onthouden van zoiets triviaals hebben we gebed nodig en Zijn hulp.  
Help ons, HEERE, om U nooit te vergeten. Amen.  

**Zijn.** De goede dingen die gebeuren in ons leven zijn van God. Hij is het Die dit ons gegeven heeft, niemand anders. Geen toeval, niet ons talent, niet andere mensen.  
Als je erover nadenkt, kan het ook niet anders dan dat het van God is. Als andere mensen ons zouden hebben geholpen, met geld of met hun talent bijvoorbeeld, waar hebben die andere mensen dan hun geld en talent vandaan? Ook dat is hun gegeven door God.  
Alle weldaden in de wereld, al het goed dat mensen gedaan wordt, is door God gegeven. Daarom moeten we zeggen dat we niet alleen Zijn genade ontvangen, maar dat we daarin *leven*.  

**Weldaden.** Nu over de goede punten, wat zijn deze? David spreekt over meerdere dingen door de psalmen heen, maar we weten dat het alles omvat. Het dagelijks eten dat we op tafel hebben, het dak boven ons hoofd, familie, vrienden, de plek waar we wonen, het vermaak dat we hebben—ik heb het niet alleen over de luxueuze dingen die armere mensen niet hebben, maar over de "toevalligheden" in ons leven, dat we leven in een tijd waarin de bioscoop op loopafstand is, dat we in het land Nederland leven dat zoveel faciliteiten heeft, in een tijd waarbij de technologie ons dient—alles is door Hem!  
Wat dan te zeggen van de niet zichtbare dingen in het leven? Onze emotionele kant bijvoorbeeld? Hoeveel heeft God daar niet aan gewerkt?  
Dat is juist het stuk waar David voor dankt. Zijn ziel moet dankbaar zijn.  

## Vers 3. Die al uw ongerechtigheid vergeeft, Die al uw ziekten geneest,
**Die.** Dit verwijst naar God, want God is Degene Die onze ongerechtigheid vergeeft. Alweer moeten we niet vergeten dat Hij het is Die deze dingen doet, niemand anders. Daarnaast moeten we beseffen *wat* Hij heeft gedaan. Hij heeft onze ongerechtigheden vergeven en onze ziekten genezen. 
Hoeveel moeite kost het ons om iemands ongerechtigheid te vergeven, datgene dat ze ons hebben aangedaan? Ik hoef zo'n persoon maar voor één ding te vergeven, namelijk hetgeen wat ze *mij* hebben aangedaan. Ik ben maar één persoon. Ik kan die persoon niet te vergeven voor wat hij andere mensen heeft aangedaan, dat moeten die mensen zelf doen, tenzij die persoon mijn kinderen iets heeft aangedaan. Dan moet ik hem ook vergeven voor wat hij elk van mijn kinderen heeft aangedaan. 
God vergeeft ons de ongerechtigheid die wij Hem hebben aangedaan, maar Hij moet ons ook de ongerechtigheid vergeven die wij aan elk van onze naasten hebben aangedaan. Als ik dus mijn vrouw en mijn zoon heb gekwetst, vergeeft God me daar ook voor. Maar als mijn zoon opgroeit en de slechte dingen overneemt van mij, dan is mijn zoon weliswaar geheel verantwoordelijk voor zijn eigen daden, maar God weet dat dit komt door mij. 
De hoeveelheid die God ons vergeeft, is ongelofelijk veel. Veel meer dan we kunnen beseffen en het is zoveel dat onze doodstraf niet eens voldoende zou zijn. 

**Al.** Ja, *alle* ongerechtigheden worden vergeven, hoe klein of groot ook, hoe recent of lang geleden deze ook gebeurd zijn, Hij vergeeft ze. Zelfs de zonden die we bewust hebben gedaan, die mensen (emotioneel) hebben gemarteld of gedood. 
Ook dit is voor mij niet te begrijpen hoe Jezus voor zulke zonden gestorven kan zijn. Het enige dat Hij van ons vraagt, is spijt te hebben hiervan en Hem om vergeving te vragen—en te geloven dat Hij *kan* vergeven. 
Hij is bereid zoiets groots te vergeven, omdat Zijn liefde voor ons *nog groter* is. 

**Uw.** Ook hier moeten we er nogmaals bij stil staan dat het *onze* ongerechtigheid is. Ik heb hierboven al geschreven dat de oorzaak kan liggen bij iemand anders, maar uiteindelijk dragen we volledig zelf de verantwoordelijk voor onze eigen daden. 
De duivel verleidt ons weliswaar, maar wij besluiten of we iets doen met die verleiding of niet. Soms zoeken we zelf de verleiding zelfs op, dan hoeven we de duivel niet eens de schuld te geven. 
Ik denk dat we niet vaak genoeg stil staan bij hoeveel zonden we doen. Mijn gedachten zijn moordend, wanneer ik iemand "haat"; ik ben aan het vreemdgaan, wanneer ik met lust denk aan een andere vrouw, en dat gebeurt vaak. Ik behandel sommige mensen beter dan anderen, om verkeerde redenen. 
Niemand heeft me daartoe gedwongen of verleid, niemand heeft het me (aan)geleerd. Het is volledig mijn eigen schuld.

**Ongerechtigheid.** Nu komen we bij het woord—één van de twee woorden—waar het om draait, *ongerechtigheid*. (Het andere woord is ziekte.) Wat is deze ongerechtigheid waar David naar verwijst? Vaak worden de termen de "gerechtigheid" of de "rechtvaardigheid van God" gezien als datgene dat ons toekomt. 
Ons komt natuurlijk niets toe omdat we slecht zijn en zondig zijn. Als we in de hemel aankomen, dan zal God op onze geestelijke bankrekening kijken en zien dat deze leeg is. Sterker nog, we staan sterk in de schuld. Wat ons dan toekomt is een boete daarvoor en rente daar boven op. 
Maar Jezus heeft ons een volle bankrekening gegeven en Hij toont Zijn rekeningafschrift aan God, de Rechter. Je kunt ook zeggen dat Jezus onze bankrekening vol stort met Zijn rechtvaardigheid. 
Dat is wat mensen bedoelen wanneer ze het over rechtvaardigheid hebben. Maar dat is niet het enige antwoord. Rechtvaardigheid slaat ook op alles wat wij doen als mens en of iets goed is of niet. Als kinderen in India met kinderarbeid veel te weinig geld verdienen voor wat ze doen, dan is er geen rechtvaardigheid naar hen toe. Die kinderen krijgen namelijk niet wat ze verdienen. Maar als wij kleding kopen die door kinderarbeid is gemaakt, dan zijn wij ook niet rechtvaardig. 
Psalm 23 zegt het ook zo mooi: 
> *(Statenvertaling) Hij leidt mij in het spoor der gerechtigheid, om Zijns Naams wil.*  
Onze ongerechtigheid, dat wil zeggen alles wat wij doen dat zorgt voor onrechtvaardigheid voor de wereld, wordt ons vergeven. We kunnen ons niet voorstellen hoe groot dit is.

**Vergeeft.** Zelfs op het woord *vergeven* moeten we ingaan. Ook al hebben we het meerdere malen hierboven gebruikt, het is toch goed om hierbij stil te staan. 
Wat betekent dit? Het is niet hetzelfde als vergeten. Sterker nog, ik zou juist zeggen dat de kracht van vergeving juist sterker is als iets niet vergeten wordt. Als je iets niet meer weet namelijk, dan valt er ook niets te vergeven. Als je iets niet meer herinnert, dan voel je ook die pijn niet van die gebeurtenis, en wat valt er dan te vergeven? Maar juist als je je het voorval wel goed herinnert, en je voelt en herinnert je zelfs die pijn, als je *dan* iemand kunt vergeven, dan is dat echt een krachtige vergeving geweest. 
Ik heb zelf ook meegemaakt dat ik mijn vrouw erg gekwetst heb, door te liegen tegen haar, dingen voor haar te verzwijgen met betrekking tot mijn verslaving aan pornografie. Het kostte haar wat tijd, maar ze besloot met me verder te gaan en mij te vergeven. 
Maar wat is dat vergeven precies? Betekent het dat de andere partij berouw heeft van zijn daden, dat jij dat inziet en dan beseft dat je niet meer boos hoeft te zijn? De gedachte hier achter is: "Ik ben boos, opdat die persoon kan zien dat ik boos ben, zich schuldig voelt en dan 'sorry' zegt tegen me." 
Het niet vergeven van me heeft altijd als bedoeling dat we iets eisen van de ander. In feite zeggen we: "*Pas als die persoon ..., dan kan ik het loslaten.*" In veel gevallen, wanneer een moeder haar kind verliest door een crimineel, denkt de moeder dat ze pas vergeving kan schenken, zodra die crimineel gestraft wordt door zijn daden, of wanneer hij de doodstraf krijgt. Maar we moeten beseffen dat dit niet de vergeving is die God van ons vraagt. 
God vraagt van ons een onvoorwaardelijke vergeving—iets dat niet afhangt van iets anders. Dus ook als die ander geen berouw heeft en "sorry" zegt, of als die ander geen straf krijgt, kun jij het dan nog loslaten? Als je dat kunt, dan heb je geleerd wat vergeving is. 
Begrijp ook goed dat loslaten bij ons, mensen, vaak betekent dat we het niet helemaal loslaten. We leggen het neer op de grond, maar we kunnen het zo weer oppakken. Het is—laten we zeggen—80% vergeven, maar nog niet helemaal. Vooral bij ernstige voorvallen gebeurt dit. Daarom noemen we vergeving niet een actie, maar een *proces*. We moeten leren om dit helemaal los te laten, zodanig dat we het niet meer kunnen en zullen oppakken. 
God heeft een perfecte vergeving. Hij doet het (onvoorwaardelijk?) en 100%. Hij werpt onze zonden in het diepst van de zee. Dit is wat Micha 7:19 erover zegt:
> *Hij zal onze ongerechtigheden vertrappen,*  
> *ja, U zult al hun zonden werpen in de diepten van de zee.*  

**Ziekten.** Sommigen onder ons erkennen dat we ziektes hebben, als het niet lichamelijke ziektes zijn, dan wel geestelijke ziektes zoals verslavingen. Anderen erkennen dit niet, soms zijn dit zelfs christenen. Iedereen hoort echter te erkennen dat ze zijn lijden aan die ziekte die *zonde* heet, die verslavend is, besmettelijk en zich alsmaar uitweidt in de periferieën van ons lichaam en geest totdat het elk gedeelte van ons leven heeft veroverd en gedood. 
Het feit dat sommigen het niet erkennen toont al aan dat deze mensen zieke delen hebben in hun lichaam. Het onderdeel nederigheid en lankmoedigheid, zijn al vervangen door de ziekte trots en hoogmoed. 
Deze psalm is specifiek gericht op de ziel (van David). Als we kijken naar welke ziektes zich bevinden in onze ziel, dan zijn dat er teveel om op te noemen. Sommige van deze ziektes zijn zelfs zo "gewoon" geworden dat ze niet eens meer opvallen. Alsof we mensen zijn met zes vingers aan iedere hand, en omdat iedereen het heeft, beginnen we het normaal te vinden. 
Eén van deze ziektes is het dragen van een masker. Het is heel normaal geworden onder mensen om niet de gevoelens te uiten naar andere mensen. We doen dit wel bij de mensen bij wie we ons veilig voelen, misschien is dat onze familie, maar niet eens altijd in de kerk, en voor relaties die nog verder weg zijn, zoals mensen op werk of op straat, met hen delen we onze emoties helemaal niet. 
Maar als we kijken naar kinderen, dan zien we dat ze huilen, omdat ze (nog) niet geleerd hebben om hun gevoelens op te kroppen. We zien dat kinderen vertellen wat er aan de hand is als zij zich niet goed voelen, ze maskeren het niet en kunnen het moeilijk verbergen. Ook leugens kunnen ze moeilijk verbergen de want in principe is het doen alsof er niets aan de hand is een constante leugen. Geheimen en leugens vreten ons op van binnen, dus waarom zouden maskers dat niet doen? 
Ik heb gezien bij een achtjarig meisje van wie de ouders in een vechtscheiding zaten dat zij opgedragen werd door één ouder om te doen alsof er niets aan de hand was. Op vragen van haar familie en vrienden die haar vroegen hoe het met haar ging en hoe de therapie ging, was het antwoord altijd een een zwijgen of iets neutraal tot positief. Maar het was zichtbaar af te lezen dat ze moeite had met de situatie. Ze vond het niet fijn om te liegen en ze kon het niet verbergen. 
Hoe onschuldig zijn kinderen! Hoe onschuldig waren wij en wat is er met ons gebeurd waardoor we zo geworden zijn?

**Geneest.** Het woord "genezing" komt meerdere malen voor in de Bijbel. Zoals het voorkomt in Jakobus 5:17, waarin er staat "...bidt voor elkaar, dan ... zult u genezen worden" heeft volgens mij te maken met zowel lichamelijke als geestelijke genezing. Daarom staat er in datzelfde vers ook "belijd uw zonden aan elkaar". Het geestelijke is namelijk verbonden met het lichamelijke. 
Zoals we zien in de praktijk, laat genezing van een wond in de huid een litteken achter, maar bij een botbreuk laat het ook een litteken achter in het bot. Op dat punt waar er een litteken is, zijn het bot en de huid iets sterker geworden. In ons leven hebben we emotionele schade opgelopen. Littekens zijn er genoeg, maar bij sommige mensen zijn die plekken niet sterker. 
Het kan bijvoorbeeld voorkomen dat iemands ouder heel dominant was, door wie deze persoon emotionele schade heeft opgelopen en littekens heeft op zijn ziel. Deze persoon kan daarna "allergisch" zijn of snel geïrriteerd zijn wanneer hij iemand tegenkomt die dominant is, omdat die persoon hem aan zijn ouder doet denken. Hij is op dit punt niet sterker geworden, maar juist zwakker. Het litteken is er wel, maar het is niet een teken van genezing. Het is een wond die is dicht gegaan, waarbij de schade binnen nog niet hersteld is, maar de huid al is gesloten.

## Vers 4. Die uw leven verlost van het verderf, die u kroont met goedertierenheid en barmhartigheden
**Verlost.** Verlossing van het verderf, dat is waar het hier om gaat. Zoals hierboven al gezegd, beseffen we vaak niet dat we verlossing nodig hebben, omdat we niet beseffen dat we in verderf leven, of beter gezegd, dat we zelf verdorven zijn. 
We beseffen niet dat we een masker hebben, we beseffen niet dat we littekens hebben en wonden daaronder die nog niet genezen zijn. We beseffen niet hoe slecht het eraan toe is met onszelf en hoe slecht we naar anderen toe zijn. 
We kunnen een beetje beginnen te beseffen wanneer we stil staan en kijken naar onszelf, en wanneer we de Bijbel erbij halen om te lezen wat de Bijbel zegt over ons, maar mensen die dat niet doen, hebben geen benul hiervan. 
Ook over de verlossing hiervan hebben we geen benul hoe kostbaar en complex dit is. Veel mensen die in de schulden zitten denken dat ze *verlost* zijn van hun probleem als er iemand is die hen het geld kan geven voor hun schulden. Maar dat is helemaal niet het probleem! Het probleem begint al bij de reden waarom zij in de schuld zijn gekomen. 
Het boek van Larry Burkett over geld legt heel goed uit 

#todo/opzoeken  donatie Marly reiskostenvergoeding noteren


*Psalms 103 (Dutch Bible: Statenvertaling) 1 [Een] [psalm] [van] David. Loof den HEERE, mijn ziel, en al wat binnen in mij is, Zijn heiligen Naam. 2 Loof den HEERE, mijn ziel, en vergeet geen van Zijn weldaden; 3 Die al uw ongerechtigheid vergeeft, die al uw krankheden geneest; 4 Die uw leven verlost van het verderf, die u kroont met goedertierenheid en barmhartigheden; 5 Die uw mond verzadigt met het goede, uw jeugd vernieuwt als eens arends. 6 De HEERE doet gerechtigheid en gerichten al dengenen, die onderdrukt worden. 7 Hij heeft Mozes Zijn wegen bekend gemaakt, den kinderen Israels Zijn daden. 8 Barmhartig en genadig is de HEERE, lankmoedig en groot van goedertierenheid. 9 Hij zal niet altoos twisten, noch eeuwiglijk [den] [toorn] behouden. 10 Hij doet ons niet naar onze zonden, en vergeldt ons niet naar onze ongerechtigheden. 11 Want zo hoog de hemel is boven de aarde, is Zijn goedertierenheid geweldig over degenen, die Hem vrezen. 12 Zo ver het oosten is van het westen, zo ver doet Hij onze overtredingen van ons. 13 Gelijk zich een vader ontfermt over de kinderen, ontfermt Zich de HEERE over degenen, die Hem vrezen. 14 Want Hij weet, wat maaksel wij zijn, gedachtig zijnde, dat wij stof zijn. 15 De dagen des mensen zijn als het gras, gelijk een bloem des velds, alzo bloeit hij. 16 Als de wind daarover gegaan is, zo is zij niet [meer], en haar plaats kent haar niet meer. 17 Maar de goedertierenheid des HEEREN is van eeuwigheid en tot eeuwigheid over degenen, die Hem vrezen, en Zijn gerechtigheid aan kindskinderen; 18 Aan degenen, die Zijn verbond houden, en die aan Zijn bevelen denken, om die te doen. 19 De HEERE heeft Zijn troon in de hemelen bevestigd, en Zijn Koninkrijk heerst over alles. 20 Looft den HEERE, Zijn engelen! gij krachtige helden, die Zijn woord doet, gehoorzamende de stem Zijns woords. 21 Looft den HEERE, al Zijn heirscharen! gij Zijn dienaars, die Zijn welbehagen doet! 22 Looft den HEERE, al Zijn werken! aan alle plaatsen Zijner heerschappij. Loof den HEERE, mijn ziel!*