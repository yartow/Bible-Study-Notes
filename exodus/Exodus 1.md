# Exodus 1
#biblestudy/devotionals/exodus

## 20180324 
**Wat hebben we gelezen?**
~Exodus 1:1-22~ 

**Het volk moet voor de farao werken**
8Toen kwam er in Egypte een nieuwe ​farao. Die ​farao​ wist niets over Jozef. 9Hij zei tegen de Egyptenaren: ‘Er zijn te veel Israëlieten. En ze zijn sterker dan wij. 10We moeten verstandig zijn en zorgen dat er niet nog meer Israëlieten bij komen. Want stel dat er ​oorlog​ komt. Dan vechten ze misschien met onze vijanden mee, en daarna zouden ze weg kunnen vluchten uit ons land.’

11Toen moesten de Israëlieten voor de ​farao​ gaan werken. Ze moesten twee steden bouwen: Pitom en Raämses. Daar wilde de ​farao​ zijn voorraden bewaren. De Israëlieten werden gedwongen om heel hard te werken. En er kwamen bewakers die hen als ​slaven​ behandelden.

12Maar hoe hard de Israëlieten ook moesten werken, er werden toch steeds meer ​kinderen​ geboren. Er kwamen zo veel Israëlieten, dat de Egyptenaren een vreselijke hekel aan hen kregen. 13-14De Israëlieten moesten daarom steeds harder werken. Ze moesten stenen bakken van klei en zwaar werk doen op het land. Ze werden als slaven behandeld, en ze werden geslagen en geschopt.

**De farao laat de jongetjes doden**
15Op een dag liet de ​farao​ de Israëlitische vroedvrouwen bij zich komen. Zij heetten Sifra en Pua. 16Hij zei tegen hen: ‘Als een Israëlitische vrouw een ​kind​ krijgt, moet je goed opletten. Als het een jongetje is, moet je hem doden. Als het een meisje is, mag ze blijven leven.’

17Maar de vroedvrouwen deden niet wat de ​farao​ gezegd had. Ze lieten de jongetjes leven. Want ze hadden ​eerbied​ voor God.

18De ​farao​ liet de vroedvrouwen weer bij zich komen. Hij vroeg: ‘Waarom doen jullie niet wat ik wil? Waarom laten jullie de jongetjes leven?’ 19De vroedvrouwen antwoordden: ‘De Israëlitische vrouwen zijn anders dan de Egyptische vrouwen. Ze zijn zo sterk! Ze krijgen hun ​kind​ al voordat wij erbij zijn.’

20Zo kwamen er steeds meer Israëlieten. God zorgde ook goed voor de vroedvrouwen. 21Omdat ze ​eerbied​ voor hem hadden, gaf hij hun ook ​kinderen.

22Toen zei de ​farao​ tegen zijn hele volk: ‘Alle pasgeboren jongetjes van de Israëlieten moeten in de ​Nijl​ gegooid worden. De meisjes mogen blijven leven.’

## Wat hebben we geleerd? 
Er staat in vers 12:
> 12 Maar hoe hard de Israëlieten ook moesten werken, er werden toch steeds meer ​kinderen​ geboren.   
Eigenlijk zouden er steeds meer Israëlieten dood moeten gaan en steeds minder kinderen geboren moeten worden. Maar dat gebeurde niet. Er kwamen juist steeds *meer* kinderen. Dat was omdat God de Israëlieten gezegend had. 

Dit staat ook in vers 12:
> Er kwamen zo veel Israëlieten, dat de Egyptenaren een vreselijke hekel aan hen kregen.   
Waarom kregen de Egyptenaren een hekel aan de Israëlieten? Waarschijnlijk omdat het hen niet lukte om te doen wat ze wilden. 

In vers 16 staat:
> 16Hij zei tegen hen: ‘Als een Israëlitische vrouw een ​kind​ krijgt, moet je goed opletten. Als het een jongetje is, moet je hem doden. Als het een meisje is, mag ze blijven leven.’  
Wat moesten de vroedvrouwen doen? Ze moesten de jongetjes doden. 
Deden ze dat? Nee. Waarom niet? Omdat ze God gehoorzaam waren. 

> 20Zo kwamen er steeds meer Israëlieten. God zorgde ook goed voor de vroedvrouwen. 21Omdat ze ​eerbied​ voor hem hadden, gaf hij hun ook ​kinderen.  
Hoe heeft God hen beloond daarvoor? Hij heeft de vroedvrouwen ook kinderen gegeven. 

**Conclusie**
Als je naar God luistert en eerbied voor Hem hebt, dan zal Hij je geven wat je wilt. Zelfs als anderen niet willen dat jij dat krijgt en jou tegenwerken. 

### Gebed
Lieve Here God, 

U bent zo geweldig, niemand kan U tegenhouden. Ook al slaan ze de Israëlieten, toch blijven ze kinderen krijgen. Ook al willen ze de jongetjes doden, toch blijven ze allemaal leven, omdat de vroedvrouwen niet luisteren naar de Egyptenaren. 
Uw wil wordt altijd gedaan. Helpt U mij ook om altijd naar U te luisteren en Uw wil te doen. 
Laat niet mijn wil, maar Uw wil gebeuren. (如果你願意，就把這杯拿走！但不要成就我的意思，只要成就你的旨意。)

Dit alles vraag ik U in de Naam van Jezus Christus. Amen.
 





