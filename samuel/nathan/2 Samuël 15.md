# 2 Samuël 15
#biblestudy/devotionals/samuel/nathan

## Lezen 
### Wat hebben we vandaag gelezen? 
Vandaag hebben we gelezen dat Absalom steeds machtiger aan het worden was door stiekem mensen over te halen naar zijn kant. Absalom deed alsof koning David heel slecht was en niet naar de mensen van Israël wilde luisteren en zei steeds dat hij zelf dat wel zou doen als hij koning was. 
Uiteindelijk kozen de mensen de kant van Absalom en David vluchtte, want hij wist dat Absalom hem zou doden. Hij wilde echter niet in de stad Jeruzalem vechten, omdat er anders teveel mensen dood zouden gaan. 
Uiteindelijk bedacht David plannen om tegen Absalom te strijden. 

### Wat hebben we vandaag geleerd? 
Vandaag hebben we geleerd dat je niet de macht mag overnemen en zeker niet op een slechte manier zoals Absalom deed, door te liegen en bedriegen. Hij loog tegen de mensen en hij bedroog zijn eigen vader. 
We moeten juist een voorbeeld nemen aan David, want David gaf alle macht aan God. Hij zei dat als God niet wil dat hij koning is, dan geeft hij de troon op. Zo hoort een koning te zijn. Zo was koning Saul niet. Toen Saul wist dat hij niet meer koning zou zijn, wilde hij *niet* de troon opgeven en zelfs de troonopvolger doden, dat was David. 

## Gebed
Lieve Here Jezus, 

U bent het beste voorbeeld van hoe een koning moet zijn. U bent namelijk de koning van de wereld en van het universum en U gaf het op om voor ons mensen te sterven, door ons geslagen en aan het kruis genageld te worden.
David heeft een stukje hiervan getoond aan ons, maar U toont het helemaal. 
Leer ons om zoals U te zijn en nederig te zijn aan Uw Vaders wil. Wat de Here God wil, daar zullen we naar luisteren. 
Laat ons niet zoals Absalom zijn en tegen zijn eigen vader in gaan, zodanig zelfs dat hij zijn eigen vader wil doden, en dat hij daarvoor net zoals de duivel is, en leugens gebruikt en mensen bedriegt en later zelfs mensen zal doden. 

Geef ons kracht, zoals U aan David kracht gaf, om zelfs wanneer anderen ons achtervolgen en wij moeten vluchten, om sterk te blijven en in U alleen te vertrouwen.


Dit alles vraag ik U in de naam van Uw Zoon, Jezus Christus. 
Amen. 