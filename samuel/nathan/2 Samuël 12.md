#  2 Samuël 12
#biblestudy/devotionals/samuel/nathan

## Lezen
Vandaag hebben we dit gedeelte gelezen: 2 Samuël 12:1-25.

### Wat hebben we vandaag gelezen? 
Vandaag hebben we gelezen dat Davids kind is gestorven omdat David iets ergs had gedaan. David zelf was niet gestorven, ook al had hij eigenlijk de schuld moeten dragen, maar God had hem vergeven en in plaats daarvan zijn zoon laten sterven. 
David vastte omdat hij medelijden vroeg aan God, maar toen zijn kind gestorven was, stopte hij met vasten omdat hij wist dat het kind niet meer tot leven gewekt zou worden. 
Wel zei David daarna dat hij in de toekomst nog bij zijn kind zou zijn. 
Ook hebben we gelezen dat David nog een zoon zal krijgen, Salomo. 

### Wat hebben we vandaag geleerd? 
Vandaag hebben we geleerd dat je niets mag stelen van anderen, en helemaal niet van arme mensen, en nog meer niet als je zelf al rijk bent. 
We hebben ook gezien hoe barmhartig God was. Hij had David kunnen doden, maar dat heeft Hij niet gedaan. 
David weet ook dat zijn kind in de hemel is en dat hij daar zelf in de toekomst ook naar toe zal gaan. 

## Gebed
Barmhartige God,

Ook vandaag zien we weer hoe barmhartig U bent. Niet alleen naar David toe, maar ook naar ons, bent U barmhartig. 
Wij hebben heel vaak slechte gedachtes en we denken dat we beter zijn dan anderen. Toch vergeeft U ons en mogen we nog steeds Uw kinderen zijn. Nog steeds geeft U ons elke dag cadeaus. U geeft ons zoveel talenten, we kunnen Chinees, Nederland en Engels spreken, en we hebben geld om naar Bulgarije of andere landen te gaan op vakantie. 

Dank U dat wij Uw kinderen mogen zijn en vooral dat we U mogen leren kennen. 

Dit alles vraag ik U in de naam van Uw Zoon, Jezus Christus. 
Amen. 

## Lezen deel 2
2 Samuël 12:26-31

### Wat hebben we vandaag gelezen? 
Vandaag hebben we gelezen dat Joab de eer wilde geven aan David. Op dit moment is Joab nog goed en heeft hij respect voor David. 
David is minder goed voor de Ammonieten en gebruikt hen als slaven. We weten niet of David Ammonieten heeft gedood. 

### Wat hebben we vandaag geleerd? 
Vandaag hebben we geleerd dat Joab iets goeds gedaan heeft door niet zelf de eer op zich te nemen, maar deze aan de koning te geven, net zoals David de eer aan zijn Koning geeft, de Here God. 
We hebben ook geleerd dat David waarschijnlijk niet eerst tot God heeft gebeden om te vragen wat hij moest doen met de Ammonieten. Moest hij ze doden of in leven laten? Mocht hij hen gebruiken als slaven? Zou dit geen gevaar zijn voor de Israëlieten omdat de Ammonieten afgoden vereren? 

## Gebed
Lieve Here Jezus,

Wij prijzen Uw Naam omdat Uw Naam de grootste is in de hele wereld. Geen andere naam kan aan Uw Naam tippen. De naam van de goden van de Ammonieten zijn klein en stellen niets voor. Sterker nog, die goden bestaan niet eens! 
U heeft ze simpel verslagen en de overwinning in de handen van Joab en David geplaatst.

Helpt U ons net zoals Joab de eer altijd aan de koning te geven, dat bent U. Leert U ons niet zoals David te zijn maar juist voor elke strijd, voor elke oorlog en beslissing, U eerst om advies te vragen. Wat mogen we wel doen en wat niet? 
Laat ons wijs zijn en naar U luisteren. 

Dit alles vraag ik U in de naam van Uw Zoon, Jezus Christus. 
Amen. 