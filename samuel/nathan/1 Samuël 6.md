# 1 Samuël 6
#biblestudy/devotionals/samuel/nathan

**Wat hebben we vandaag gelezen?** 
De Filistijnen hebben de Ark teruggebracht, samen met veel geschenken, omdat ze spijt hadden van het veroveren van de Ark en omdat ze wisten dat God hen strafte. 
Om hun spijt te betuigen moesten ze geschenken geven en een offer brengen aan God. 

**Wat hebben we geleerd?**
Als je iets verkeerds hebt gedaan, is het niet genoeg om alleen maar je excuses aan te bieden, dat wil zeggen "sorry" te zeggen. Je moet het echt menen en als je het echt meent, ga je ook iets doen, zoals een cadeau geven. Het moet je echt iets kosten, zoals het de Filistijnen twee koeien kostte. 
God heeft ook de Israëlieten gestraft omdat ze in de Ark hebben gekeken. De Ark is van niemand. Niemand mag zomaar aan God komen of daarin kijken. Alleen als God dat zegt mag het. Het maakt niet uit of je jood bent of niet-jood, iedereen moet luisteren naar God en iedereen kan gestraft worden door God.

### Gebed
Machtige Vader, 

Wij prijzen U omdat U machtig bent. U heeft in één slag heel veel Filistijnen gedood. Nu weten de Filistijnen weer dat U de echte God bent, zij mogen niet zomaar aan Uw kinderen komen en ook niet aan Uw Ark. Zelfs hun eigen goden kunnen niet tegen U op en knielen voor U neer. 
Ook wij, Uw kinderen, mogen niet zomaar bij U komen. Wij mogen niet in de Ark kijken. U bent wel onze Vader, maar we moeten nog steeds respect hebben voor U. Ook wij moeten nog steeds onze spijt betuigen als wij iets fouts hebben gedaan. Daarnaast moeten we het echt menen en er echt iets voor doen. 

Dank U wel dat U ons vergeeft en dat U barmhartig bent, dat U ons minder straft dan we eigenlijk verdienen. 

Dit alles vraag ik U in de Naam van Jezus Christus. 
Amen.

