# 20201213 Jezus kwam om verdeeldheid te brengen – Andrew Yong

#tags/bible/matthew
#biblestudy/devotionals/matthew
#church/sermons/@andrewyong/finished


## Thema
Onderwerp: de prioriteit van het geloof in Jezus Christus in je leven
Thema: de prioriteit om Jezus te volgen moet hoger zijn dan je familie
Sleuteltekst: Mattheüs 10:34

## Inleiding
Ik wil graag vragen of de kinderen weer naar voren willen komen voor een kindermoment en deze keer wil ik vragen of ook de oudere kinderen, de tieners, naar voren willen komen om hun broertje of zusje te helpen, omdat het wel moeilijk kan zijn. 
De kinderen mogen hier alvast plaats nemen en terwijl ze dat doen, wil ik iets vertellen over wat er is gebeurd de afgelopen week. 
Sommigen van jullie zijn hier al van op de hoogte. Afgelopen dinsdag ging ik voor het eerst naar mijn nieuwe baan toe, als docent op de school *The Foundation*, en net voordat ik aankwam, reed ik tegen twee meisjes op een scooter. Om even te tonen hoe erg het was: dit is de zichtbare ::schade::.
Maar terwijl één van de meisjes op de grond lag te huilen, zei ze: "...en ik was nog wel met ruzie uit huis gegaan." 
Vaak hebben mensen wanneer ze bijna sterven, dat ze denken aan wat het belangrijkste is in hun leven. Veel mensen hebben dan spijt dat ze niet méér tijd hebben besteed met hun gezin of met hun relaties. Dit meisje was niet aan het sterven, maar misschien schoot deze gedachte ook door haar heen: "Ik heb ruzie gemaakt mijn vader en moeder en misschien kan ik het niet meer goedmaken." 
Als christenen geloven we dat we diep van binnen slecht zijn. Dat is de bron en de reden waarom we ruzie maken en allerlei relaties kapot maken. Maar tegelijkertijd hebben wij toch een verlangen om in een relatie te zitten. Mijn zoontje is bijvoorbeeld enig kind en vindt dat niet leuk. Iedereen hier heeft weleens ruzie gemaakt met iemand en ook dat is niet leuk. 
Over deze relaties gaan we het vandaag hebben. 

Nu dan, we gaan eerst een spel spelen waarmee ik zo dadelijk een trappetje kan maken naar de preek toe. 

~Uitleg over hoe dit spel gespeeld moet worden.~


### Quizvragen
* De drie wijzen die Jezus bezochten brachten goud, mirre en wierook. 
* Jezus is ongeveer op 25 december geboren. 
* De herders hebben de wijzen niet ontmoet, omdat ze weg renden om het Evangelie te verkondigen nadat ze Jezus hadden gezien. 
* Toen Jezus werd geboren, zongen de engelen: *"Eer zij aan God in de hoogste hemelen, en vrede op aarde, in mensen een welbehagen."*
* Jezus is in een stal geboren omdat er geen plaats was in de herberg.
* Toen Jezus werd geboren, brachten de wijzen goud, mirre en wierook. 
* We weten niet op welke dag, maar Jezus is wel 2020 jaar geleden geboren. 

~Na het einde van het spel. Terug naar plek~

## Boodschap
### Kindermoment
We zijn deze weken bezig met een aantal preken over het onderwerp en de vraag:
*::Waarom is Jezus naar de Aarde gekomen?::*
Dit zijn de antwoorden. Elk van deze zes antwoorden wordt uitgelegd in een preek. 

1. ::Jezus Christus is gekomen om Zijn ziel te geven als losprijs voor velen (Marcus 10:45) — Broeder Jurgen::
2. ::Jezus Christus is gekomen om zondaars tot bekering te roepen (Lucas 5:31-32) — Broeder Raymond::
3. ::Jezus Christus is gekomen om de moreel blinden te laten zien (Johannes 9:39,12:46) — Broeder Wim::
4. ::Jezus Christus is gekomen om huishoudens te verdelen (Mattheüs 10:34) — Broeder Andrew::
5. ::Jezus Christus is gekomen om te redden van de goddelijke veroordeling::
6. ::Jezus Christus is gekomen om het eeuwige leven te geven::

Over deze zes antwoorden wil ik jullie iets vertellen en daarna een vraag stellen. 
In het spel dat we daarnet gespeeld hebben, zagen we dat de groep steeds kleiner werd. Nu is dit niet het thema van de prekenreeks, maar als je kijkt naar de eerste vier punten dan lijkt het er wel op dat de groep mensen die Jezus wil volgen steeds kleiner wordt. Kijk maar. 

Als eerste, Jezus is gekomen voor *::velen::*. Laten we even doen alsof dit velen is—iedereen dit zich in dat grijze gebied bevindt. Vervolgens roept Jezus de ::*zondaars*::, dat is iedereen, om zich te bekeren, maar niet iedereen voelt zich een zondaar en niet iedereen voelt zich geroepen om zich te bekeren. 
Daarnaast is Jezus ook gekomen om de *::moreel blinden::*, dat is iedereen, te laten zien. "Blind?" denk je dan. "Ik ben toch helemaal niet blind?" Nou, eigenlijk wel. Blind betekent dat je iets niet kunt zien. 
Kun jij zien wat er staat ~Janne~? Je zei toch dat je kon zien? ::我是盲人:: Er staat hier in het Chinees: "Ik ben blind". En hier nog één, die wat relevanter is: ::耶穌愛你:: Jezus houdt van je. 
Jij bent dus in principe blind voor het Chinees op dit moment. Maar wij zijn allemaal blind voor morele waardes. "*Moreel*" is een moeilijk woord voor wat goed en wat fout is. Jezus is echter Degene, en de Enige, Die ons kan laten zien wat goed is en wat fout is. 
Als vierde reden is Jezus gekomen om mensen en zelfs *::families::* te verdelen in degenen die Hem willen volgen en alles willen opgeven, en degenen die dat niet willen. 
Ik denk dat de groep hier niet meer kleiner wordt. 

Dit is het eerste punt dat ik jullie wilde vertellen. Als je in één van die vakjes zit heb je al geluk, maar als je in dit vak zit (::~moreel blinden~::, heb je echt veel geluk. Want Jezus heeft jou dan al iets laten zien. Weten jullie nog dat Jezus in de Bijbel een blinde man genezen heeft. Er zijn talloze blinde mensen en verlamde mensen in Jeruzalem. Ik denk niet dat Jezus ze allemaal heeft genezen. Maar als *jij* wordt uitgekozen en Jezus laat *jou* weer zien, dan moet je God echt bedanken dat je nu de waarheid ziet. 
Dit laatste vak, echter, heeft niets met geluk te maken. Je moet het *willen* opgeven omdat je van Jezus houdt. 
Voordat ik daar verder over ga vertellen, moet ik weer even terug naar het begin, want ik moet over deze zes redenen nog een vraag stellen over *::causaliteit::*. 
Ik zal dit moeilijke woord uitleggen aan de hand van een voorbeeld. 
**Voorbeeld.** Wie zit er hier in een groeispurt? Ik denk ~Aaliyah~, want ze blijft maar eten, maar komt niet aan, maar ze is wel heel erg gegroeid in de lengte. Dan heb ik een vraag. Eet ze zoveel omdat ze in de groei zit, of groeit zij zo hard omdat ze zoveel eet? Voor beide valt wat te zeggen. 

Nu is mijn vraag over deze zes redenen: 
> ::*Hebben wij deze redenen bedacht omdat wij het nodig hebben of zijn deze redenen opgeschreven omdat het de waarheid is?*::  

Ik zal het antwoord op deze vraag niet geven, want jullie moeten hier zelf een antwoord op vinden aan de hand van de afgelopen en aankomende preken en de zes getuigenissen van Mattheüs, Marcus, Lucas, Johannes, Paulus en de schrijver van de Brief aan de Hebreeën. 

***::Waarom is Jezus naar de Aarde gekomen?::***
1. ::Jezus Christus is gekomen om Zijn ziel te geven als losprijs voor velen (Marcus 10:45, Hebreeën 2:14) — Broeder Jurgen::
2. ::Jezus Christus is gekomen om zondaars tot bekering te roepen (Lucas 5:31-32) — Broeder Raymond::
3. ::Jezus Christus is gekomen om de moreel blinden te laten zien (Johannes 9:39,12:46) — Broeder Wim::
4. ::Jezus Christus is gekomen om verdeeldheid te brengen in huishoudens (Mattheüs 10:34) — Broeder Andrew::
5. ::Jezus Christus is gekomen om te redden van de goddelijke veroordeling (Johannes 3:17-18) — Broeder Jurgen::
6. ::Jezus Christus is gekomen om het eeuwige leven te geven (Johannes 3:16) — Broeder Sam::

## Preek: Jezus Christus is gekomen om verdeeldheid te brengen in huishoudens
::**Jezus Christus is gekomen om verdeeldheid te brengen in huishoudens**::

In onze gemeente zijn er twee baby's geboren. De ene zien jullie daar, dat is Jeremiah, en de andere zien jullie niet, maar dat is het ::kindje:: van Kaveh en Maryam—ze heet Termeh—en die zitten op dit moment in het AZC in Rijswijk. Jullie zijn welkom om hen te bezoeken, dat zouden ze heel fijn vinden. Ze kunnen binnenkort weer die diensten bezoeken met de baby. In Iran—en ook in de Chinese cultuur, en ik heb vorige week gehoord dat het ook in de Colombiaanse cultuur zo is—is het namelijk de gewoonte dat de moeder zo'n 30-40 dagen thuis blijft na de bevalling. Daarnaast lijkt Termeh ook wat probleempjes te hebben met haar ademhaling, volgens mij niet heel erg serieus, met het zit erg verstopt hierboven waardoor ze niet goed kan slapen en veel huilt. 

Naast deze baby is er ook nog het kindje Jezus dat geboren is met Kerst. De kinderen zijn hierover een musical aan het voorbereiden voor onze Kerstdienst, die hier gehouden zal worden op 25 december—de inloop is om ~10:00 uur~. Laat het ons weten als je komt, zodat we rekening kunnen houden met het eten. In die musical is er een scène waarbij de wijzen het kleine kindje Jezus zien. 
Dit is een ::plaatje van de wijzen:: zoals je het meestal ziet in boekjes of op het internet. 
Ook zijn de meesten van ons bekend met het verhaal waarbij ::Simeon en Anna:: in de tempel werkten en bijna heel hun leven hebben gewacht op de komst van Jezus. 

Als jij zo'n baby (::plaatje baby Jezus::) ziet, dan denk je misschien: "Ach, wat lief en zo onschuldig." Maar hoe zou jij je voelen als deze baby later voor een grote onvrede zou zorgen, voor scheuringen binnen het huwelijk en binnen families, en tot op zo'n grote hoogte dat zelfs landen verscheurd worden? 

Toen Jezus geboren was, gingen Jozef en Maria na *veertig dagen* de tempel, want volgens de Bijbel is een vrouw veertig dagen onrein na de bevalling van een jongen en 80 dagen onrein, als het kind een meisje is—dit staat weliswaar in het Oude Testament, maar er zit altijd een kern van wetenschappelijke waarheid in, net zoals we zien dat kosher eten werkelijk gezonder is dan niet-kosher voedsel, en zoals we hebben gezien dat het in de Iraanse geneeskunde en de Chinese geneeskunde, en die zijn allebei heel bekend, ook wordt toegepast. 
In de tempel zagen ze een man Simeon, die zijn hele leven al op de Messias aan het wachten was. De Bijbel legt dit stuk uit: 

> ::*Lukas 2:25 En zie, er was een man in Jeruzalem, van wie de naam Simeon was, en die man was rechtvaardig en godvrezend. Hij verwachtte de vertroosting van Israël en de Heilige Geest was op hem.*::  
> ::*26. En hem was een Goddelijke openbaring gegeven door de Heilige Geest dat hij de dood niet zien zou voordat hij de Gezalfde van de Heere zou zien.*::  
> ::*27. En hij kwam door de Geest in de tempel. En toen de ouders het Kind Jezus binnenbrachten om met Hem te doen volgens de gewoonte van de wet,*::  
> ::*28. nam hij Het in zijn armen, loofde God en zei:*::  
> ::*29. Nu laat U, Heere, Uw dienstknecht gaan in vrede, volgens Uw woord,*::  
> ::*30. want mijn ogen hebben Uw zaligheid gezien,*::  
> ::*31. die U bereid hebt voor de ogen van alle volken,*::  
> ::*32. een licht om de heidenen te verlichten en om Uw volk Israël te verheerlijken.*::  
> ::*33. En Jozef en Zijn moeder verwonderden zich over wat er over Hem gezegd werd.*::  
> ::*34. En Simeon zegende hen en zei tegen Maria, Zijn moeder: Zie, dit Kind is bestemd tot val en opstanding van velen in Israël en tot een teken dat tegengesproken zal worden*::  
> ::*35. – ook door uw eigen ziel zal een zwaard gaan – opdat de overwegingen uit veel harten openbaar worden.*::  

Simeon wist al heel veel over de toekomst van Jezus. Hij wist dat Jezus ook een licht zou zijn voor de heidenen, hij wist dat Jezus gedood zou worden en Maria daar heel veel pijn van zou ondervinden, en hij wist dat Jezus' komst en prediking zou zorgen voor een val van velen. 

Simeon wist waarschijnlijk niet alles, maar er zat nog meer aan te komen. Jullie kunnen je Bijbel openslaan naar Mattheüs 10:21-22 en je kunt je Bijbel openhouden op die pagina, want we gaan nog meer lezen uit datzelfde hoofdstuk. Daar spreekt Jezus namelijk over een vervolging die zal komen over de christenen en deze vervolging is niet alleen van de overheid naar het volk toe, maar zelfs binnen families! 

Er staat geschreven: 
> ::*De ene broer zal de andere broer overleveren om gedood te worden, en de vader het kind, en de kinderen zullen tegen de ouders opstaan en hen doden. 22 En u zult door allen gehaat worden omwille van Mijn Naam; maar wie volharden zal tot het einde, die zal zalig worden.*::  

Jesse en Aaron zijn broers hier, kunnen jullie je voorstellen dat Jesse Aaron zal overleveren om gedood te worden—dat hij zijn eigen broeder zal verraden? Of de kinderen van Bram en Annemieke bijvoorbeeld, kunnen jullie je voorstellen dat Nathan en Loïs hun eigen ouders zullen aangeven bij de politie? En kunnen jullie je voorstellen dat de kinderen tegen de ouders zullen opstaan om hen te doden?
Misschien zullen jullie het niet doen, maar als er maar genoeg angst is, zullen velen het doen. 

**Voorbeeld.** Op dit moment is de overheid ook heel veel angst aan het zaaien onder de mensen m.b.t. het Coronavirus. Er worden allerlei cijfers getoond over het aantal doden en je snapt hoe angstaanjagend dat kan zijn. Als ik je toon hoeveel mensen er elke dag dood gaan door auto-ongelukken, dan durf je misschien dadelijk ook niet meer de auto in te stappen. Of als ik je toon hoeveel mensen er aan griep of aan kanker sterven elk jaar, dan durf je niet meer naar buiten zonder mondkapje en je gaat ineens volledig biologisch eten en naar de sportschool omdat je nu gezond wilt leven om kanker te voorkomen. 
En nu heb ik gehoord, het is nog geen feit, dat de overheid mensen wil inzetten, zoals je eigen buren, om te verklikken aan de gemeente als ze zien dat je thuis een grote groep mensen op bezoek hebt. 

**Voorbeeld.** Dit is niet de eerste keer dat het gebeurt in de geschiedenis. In de Tweede Wereldoorlog hebben we al gezien dat er buren waren die mensen verraadden die Joden hielpen onder te duiken. 
 
**Voorbeeld.** Nog minder lang geleden zagen we het in China gebeuren en nu nog steeds in Noord-Korea. Kinderen worden op de scholen helemaal geïndoctrineerd—net zoals dat nu al gebeurt op de Nederlandse scholen—ze worden ::gehersenspoeld::, als het ware, om te geloven wat de overheid zegt. 
Ik weet van mensen af van wie hun eigen familieleden, hun eigen ooms en tantes moesten verraden. 
Dit is een voorbeeld van wat er gebeurde. Die kinderen, zoals je ze hier ziet, moesten allemaal hetzelfde ::dragen:: en daarna werd er een persoon opgepakt die niets verkeerds had gedaan, maar volgens de communisten was hij één van de drie dingen: hij was rijk, of hij was een intellectueel, dat wil zeggen iemand die geleerd had, en vaak waren dat leraren, of het was iemand die tegen de overheid was. Zo iemand werd dan helemaal belachelijk gemaakt, zijn haren werden eraf geknipt, hij werd bespuugd en ::bespot:: en moest met een bord rond zijn nek door heel de stad lopen waarop iets stond als: "Ik ben een varken."

Nu is mijn vraag: Waar komt dit allemaal vandaan? Waarom is er geen vrede op Aarde? Hiertoe wil ik drie punten aandragen. 

* ::**Punt 1. Volgens atheïsten komen strijd en onvrede door het geloof, met name het christelijk geloof**::
* ::**Punt 2. Volgens christenen komt dit door het tegenovergestelde: anti-theïstische regimes zoals het communisme.**::
* ::**Punt 3. Volgens de Bijbel... is Jezus gekomen om het zwaard en tweedracht te brengen.**:: 

### Punt 1. Volgens atheïsten komen strijd en onvrede door het geloof, met name het christelijk geloof
Waar komt al deze strijd vandaan? Volgens atheïsten, of beter gezegd *anti-theïsten* komt het allemaal door het geloof in God. Een ::*atheïst*:: is iemand die niet gelooft dat God bestaat, maar verder geen mensen lastig valt hiermee. Een *::anti-theïst::* is echter iemand die het actief zijn *roeping* maakt om mensen op te roepen *niet* in God te geloven. Net zoals wij, christenen, willen dat anderen wel gaan geloven in God, proberen zij mensen te overtuigen om niet in God of *niet meer* in God te gaan geloven. 

Richard Dawkins #tags/famouspeople heeft bijvoorbeeld een boek geschreven *::The God Delusion::* (*God als Misvatting* #tags/books) waarin hij schrijft—even in mijn eigen woorden: 
> *::Het is mijn hoop dat iedereen die dit boek leest, na het uitgelezen te hebben, niet meer in God gelooft.::*  
Op de eerste pagina schrijft hij vervolgens dat er meer geweld en oorlog in het Oude Testament van de Bijbel is te lezen dan zelfs in de Koran en hij probeert te beargumenteren dat er zoveel oorlog is op de wereld door het geloof van vooral de christenen. 

### Punt 2. Volgens christenen komt dit door het tegenovergestelde: anti-theïstische regimes zoals het communisme
Volgens christenen, echter, komen deze oorlogen door het tegenovergestelde: anti-theïstische regimes zoals het communisme. Nu scheer ik alle christenen over één kam, dat begrijp ik, maar ik bedoel het even algemeen. 
In China en in Noord-Korea heb je het communisme, dat deze principes heeft: (Het is niet de exacte definitie van het Communisme, maar voor het gemak houd ik het even hierbij.)
Een communistisch land is een land met deze regels:
* ::Al je geld en bezit zijn van de overheid::
* ::Ook je *wil* is van de overheid, dus alles wat je *wilt doen* bepalen zij.:: 
* ~**Voorbeeld.** Weikangs broer die Russisch moest studeren.~
* ::Iedereen is "gelijk", behalve de leiders, die zijn "nog meer gelijk"::
* ::je mag geen God aanbidden (behalve de leider van dat land):: ::grote foto en standbeeld van Mao en Kims:: 

Dit is precies het tegenovergestelde van wat God zegt! We hoeven daarvoor niet eens ver te bladeren in de Bijbel. 

#### Communisme — Punt 1. Alles is van de overheid
Over het eerste punt, wat staat er in de Bijbel hierover? 

> ::*37 Wie vader of moeder liefheeft boven Mij, is Mij niet waard; en wie zoon of dochter liefheeft boven Mij, is Mij niet waard. 38 En wie zijn kruis niet op zich neemt en Mij navolgt, is Mij niet waard. 39 Wie zijn leven vindt, zal het verliezen; en wie zijn leven verliest omwille van Mij, zal het vinden. (HSV)*::  

Alles wat je hebt en wat je bent, en alles wat je wilt, moet door Jezus bepaald worden—niet door de overheid, maar door *Jezus*!
"Maar wacht eens even", denk je dan, "dat staat hier toch helemaal niet in?" Inderdaad, het staat niet letterlijk in deze twee verzen, want God hoeft niet alles op te schrijven. 
God heeft ook niet opgeschreven dat je je opa niet meer lief mag hebben dan Jezus of je oom of je oma. Waarom niet? Omdat Jezus weet dat het genoeg is om het *meest dierbare* op te schrijven. Als ik broeder Nico bijvoorbeeld zou vragen zijn televisie op te geven voor Jezus, zegt hij "ja", maar daarna moet ik hem ook nog vragen: "Ben je bereid je hond op te geven voor Jezus?" en vervolgens moet ik ook nog elke persoon langs in zijn familie en gezin. Dat zijn veel te veel vragen. Het kan veel gemakkelijker, gewoon door te kijken naar wat het meest dierbare is in je leven—en dan hoef je deze vraag niet meer te stellen voor alle andere dingen in je leven. 
Wat is het meest dierbare? Je eigen leven—omdat we zelfzuchtige mensen zijn, dat is wat er in vers 39 staat—maar op de tweede plaats in je leven: voor de meeste mensen zijn dat onze naasten, dus je echtgenoot, je kind of je ouder. Want als ik broeder Nico vraag: "Zou jij je vrouw en je twee kinderen willen opgeven om Jezus te volgen?" en zijn antwoord is "ja", dan hoef ik hem niet meer te vragen of hij ook zijn hond en zijn televisie en zijn huis wil opgeven, want die zijn allemaal minder waard dan zijn gezin. 

#### Communisme — Punt 2. De leider is God
Wat is het tweede punt? De communisten *zeggen* dat iedereen gelijk is en evenveel waard, maar ze bedoelen eigenlijk: iedereen van het volk is minder waard dan ik ben, de leider. Daarom moet het volk de leider gehoorzamen. Echter, er is altijd één volk geweest dat meer gehoorzaam is aan God dan dat ze de leider van een land gehoorzamen, en dat is het volk dat gelooft in God. 
Noord-Korea en China onder andere willen niet dat er *nog meer* mensen gaan geloven in God en daarom doen ze de volgende dingen: 
* ::ze verbieden christenen over God te praten en mensen te bekeren::
* Ook dit is tegen de Bijbel in. In ditzelfde hoofdstuk vind je in vers 7 al dat we iedereen moeten vertellen dat Gods koninkrijk hier is en dat Jezus is gekomen. 
::*Mattheüs 10:7 En als u op weg gaat, predik dan: Het Koninkrijk der hemelen is nabijgekomen.*::
* ::ze stoppen ze in gevangenissen of concentratiekampen::
* In Noord-Korea: je mag niet naar de hemel kijken om God te zoeken #tags/books ::foto boek "Zij mogen de hemel niet zien::
* ::ze doden de christenen.::
De Romeinen hielden daar niet van en daarom doodden ze de christenen. Noord-Korea en China doen nu hetzelfde. In de hele geschiedenis zie je dit terugkomen. 

### Punt 3. Volgens de Bijbel is Jezus gekomen om het zwaard en tweedracht te brengen
Wat zegt de Bijbel hierover. Is het de schuld van Jezus dat deze tweedracht er is? *Tweedracht* betekent dat er een strijd is tussen twee mensen. 
Jezus Christus is gekomen met het zwaard en als jij een christen bent en je ook gedraagt als een christen, dan gebruik je het zwaard, zonder het zelf te weten. 
**Voorbeeld.** Mienvu. Ik had een keer een klasgenoot toen ik zo'n twintig was. Ik was toen nog een jonge christen en ik was zeker niet *heel* vroom en heilig of zo. Ik deed ook verkeerde dingen, zoals meedoen aan feestjes waarbij we teveel bier dronken. Ik dacht dat deze jongen mijn vriend was, maar tijdens een feestje zei hij een keer tegen mij—gewoon uit het niets en in het bijzijn van anderen:
> *"Weet je wat het probleem is met jullie christenen? Jullie denken dat jullie zo goed zijn en dan kijken jullie neer op andere mensen omdat ze zondig zijn."*  
en vanaf dat moment heeft hij bijna nooit meer met me gesproken. Ik weet niet wat ik verkeerd heb gedaan. Het enige wat ik deed, was dat ik me *probeerde* te gedragen als christen en af en toe mijn grenzen aangaf, van "dat ga ik niet doen, dat gaat te ver voor mij." Maar zonder het te weten had ik door mijn gedrag dat zwaard van Christus gebruikt waarmee relaties worden doorgesneden. 
Waarschijnlijk was er iets verkeerds dat hij deed en hij voelde dan dat hij fout was en geoordeeld werd. Het is net zoals wanneer ik de politie zie op straat, dan ga ik automatisch een andere kant oplopen of kijken. Mijn vrouw zegt dan altijd: "Je hebt waarschijnlijk heel veel slechte dingen gedaan."

**Voorbeeld.** Je kan het ook zien als een zwaard waarmee een lijn wordt getrokken en iedereen die aan de linkerkant van de lijn blijft staan, die hoort niet bij Christus. Ze kunnen wel oversteken naar de andere kant, maar ze willen het niet. En anti-theïsten zouden dan kunnen zeggen: "Zie je wel, het is Jezus die ervoor zorgt dat ik niet bij mijn familie kan zijn die daar zit. Anders had ik er gewoon heen kunnen lopen."

Door jouw gedrag als christen *teken* je deze ::lijn:: in je leven!

Jezus is gekomen om velen van deze kant van de lijn, naar deze kant naar deze kant te halen, en om de mensen die inzien dat ze zondaars zijn naar deze kant van de lijn te halen. Als ik roep: 
> *Hey jij daar, zondaar, kom even hierheen!*  
Dan denk je misschien "Wie, ik?" Maar er zijn niet veel die zich aangesproken voelen. Maar ook al voelen ze zich wel aangesproken, dan vraagt Jezus om te komen, maar wij gaan dan naar de verkeerde kant toe. We moeten aan de *goede* kant staan en niet aan de *foute* kant. Maar dat weten we niet, want we zijn moreel blind. 
**Voorbeeld.** Kefir. En Jezus heeft bepaalde mensen het zicht gegeven en bepaalde mensen niet en als Hij bij zusjes zoals ~Asaja en Janaija~ of broertjes zoals ~Willem-Bart en Henk-Jan~ de ene het zicht heeft gegeven en de andere niet, dan ziet Janaija: "Oh wat mooi/lekker, ik wil naar die kant toe" dan loopt Janaija deze kant op, en Henk-Jan ook, maar Asaja en Willem-Bart blijven dan aan die kant zitten en dan is er een scheidslijn. 


### Jezus Christus is gekomen om huishoudens te verdelen (Mattheüs 10:34)

Laten we verder lezen uit de Bijbel in Mattheüs 10:34. Ik zal uit de BGT lezen, maar de volwassenen mogen uit de HSV lezen. 

> ::*34Denk niet dat ik vrede kom brengen op aarde. Nee, ik breng geen vrede, maar vijandschap. 35-36Want de mensen die bij mij horen, zullen door hun eigen familie behandeld worden als vijanden. Zo komt er ruzie tussen vaders en zonen, tussen moeders en dochters, en tussen schoonmoeders en schoondochters. (BGT)*::  
>   
> ::*34 Denk niet dat Ik gekomen ben om vrede te brengen op de aarde; Ik ben niet gekomen om vrede te brengen, maar het zwaard. 35 Want Ik ben gekomen om tweedracht te brengen tussen een man en zijn vader, en tussen een dochter en haar moeder, en tussen een schoondochter en haar schoonmoeder; 36 en iemands huisgenoten zullen zijn vijanden zijn. (HSV)*::  

Bedoelt Jezus dan te zeggen dat Hij ruzie komt stichten? Nee. Wat Jezus zegt, is dat Hij niet is gekomen om vrede te brengen. 
Waarom niet? Vaak moeten we ::ingeven op iets:: als we vrede willen hebben. 
**Voorbeeld.** Bijvoorbeeld , dit is een reep chocolade en deze is van mij. Maar ~Nathan, Jesse en Marit~ houden ook heel erg veel van chocolade en gaan dan ruzie maken met mij om deze chocolade. Als ik vrede met hen wil maken, dan moet ik wat opgeven van mijn chocolade en dan heb ik vrede. 
Jezus is echter niet bereid in te geven op wat Hij vraagt van ons. Hij vraagt ons maar één ding, dat staat in verzen 37-39. 

> ::*37 Wie vader of moeder liefheeft boven Mij, is Mij niet waard; en wie zoon of dochter liefheeft boven Mij, is Mij niet waard. 38 En wie zijn kruis niet op zich neemt en Mij navolgt, is Mij niet waard. 39 Wie zijn leven vindt, zal het verliezen; en wie zijn leven verliest omwille van Mij, zal het vinden. (HSV)*::  

In het kort, het enige wat Jezus vraagt van jou, is dat je meer moet houden van Hem dan van je ouders, van je familie en zelfs meer dan van jezelf. 
Je kan niet met Jezus onderhandelen, zoals bij deze chocoladereep. 
Misschien zeg je dan:
> *"Maar als ik niet meer naar mijn ouders moet luisteren, maar naar U, Here Jezus, dan kunnen mijn ouders heel boos worden. Als ik U volg, dan kan ik niet meer meedoen met mijn vrienden die naar bepaalde dansfeestjes gaan en allerlei andere dingen doen die niet mogen van U."*  
"Dat klopt", zegt Jezus dan. "Je zult heel veel van je vrienden kwijtraken en mogelijk ook de goede relatie die je hebt met je ouders en je familieleden. Maar je krijgt er een relatie met Mij voor terug."
De vraag is dan: ::*Wil jij dan nog steeds Jezus volgen?*:: 

# Heilige Avondmaal
Psalm 19:1-11 lezen

> ::*2. De hemel vertelt Gods eer,*::  
> ::*het gewelf verkondigt het werk van Zijn handen.*::  
> ::*3. Dag op dag spreekt overvloedig,*::  
> ::*nacht op nacht geeft kennis door.*::  
> ::*4. Geen spreken is er, geen woorden zijn er,*::  
> ::*hun stem wordt niet gehoord.*::  
>   
> ::*5. Hun richtlijn gaat uit over heel de aarde,*::  
> ::*hun boodschap tot aan het einde van de wereld.*::  
> ::*Hij heeft daar een tent opgezet voor de zon.*::  
> ::*6. En die is als een bruidegom, die zijn slaapkamer uit gaat;*::  
> ::*hij is vrolijk als een held om snel het pad te lopen.*::  
> ::*7. Aan het ene einde van de hemel is zijn opgang,*::  
> ::*zijn omloop is tot het andere einde;*::  
> ::*niets is verborgen voor zijn gloed.*::  
>   
> ::*8. De wet van de HEERE is volmaakt,*::  
> ::*zij bekeert de ziel;*::  
> ::*de getuigenis van de HEERE is betrouwbaar,*::  
> ::*zij geeft de eenvoudige wijsheid.*::  
> ::*9. De bevelen van de HEERE zijn recht,*::  
> ::*zij verblijden het hart;*::  
> ::*het gebod van de HEERE is zuiver,*::  
> ::*het verlicht de ogen.*::  
>   
> ::*10. De vreze des HEEREN is rein,*::  
> ::*zij houdt voor eeuwig stand;*::  
> ::*de bepalingen van de HEERE zijn waarachtig,*::  
> ::*met elkaar zijn zij rechtvaardig.*::  
> ::*11. Zij zijn begerenswaardiger dan goud,*::  
> ::*ja, dan veel zuiver goud;*::  
> ::*en zoeter dan honing*::  
> ::*en honingzeem uit de raat.*::  

### Lied

Meer dan rijkdom, meer dan macht,
meer dan schoonheid van sterren in de nacht,
meer dan wijsheid die deze wereld kent
is het waard te weten wie U bent.

Meer dan zilver, meer dan goud,
meer dan schatten door iemand ooit aanschouwd,
meer dan dat, zo eindeloos veel meer
was de prijs die U betaalde Heer.

**Refrein**
In een graf verborgen door een steen,
toen U zich gaf verworpen en alleen;
als een roos geplukt en weggegooid
nam U de straf, en dacht aan mij,
meer dan ooit.


# Meenemen
- [ ] Rode Boekje van Mao
- [ ] Boek Mao 
- [ ] Touw
- [ ] Twee borden of papieren met "goed" en "fout" erop
- [ ] Chocoladereep
- [ ] Snoepjes voor de kinderen
- [ ] Pot kefir
- [ ] Zwaard

# Vragen voor in de groepen
Tip: ga iets sneller door Vragen 1 en 2 heen en besteed meer tijd aan Vraag 3
*Vraag 1.* Wat is op dit moment wat jouw omgeving wil dat we geven van onszelf wat onbijbels is? (omgeving = familie, vrienden, niet de overheid) Bijv. mijn carrière vraagt heel veel van mijn tijd, mijn hobby vraagt heel veel van mijn geld. 
*Vraag 2.* Wat is op dit moment wat de overheid wil dat we geven van onszelf wat onbijbels is? 
*Vraag 3.* Heeft jouw geloof c.q. Jezus relaties verbroken in jouw leven? 
*Vraag 4.* Is er nog iets dat iemand wil delen m.b.t. de boodschap van vandaag?

#tags/socialism
